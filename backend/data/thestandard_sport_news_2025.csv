title,date,content,link
ก้อง สมเกียรติ ทำเวลาอันดับ 17 ในรอบ FP1 ศึกไทยแลนด์กรังด์ปรีซ์ ด้าน มาร์ค มาร์เกวซ เวลาดีสุด,28 กุมภาพันธ์ 2025,โมโตจีพี รายการพีที กรังด์ปรีซ์ ออฟ ไทยแลนด์ ที่สนามช้าง อินเตอร์เนชั่นแนล เซอร์กิต จังหวัดบุรีรัมย์ เปิดฉากขึ้นอย่างเป็นทางการแล้วในวันนี้ (28 กุมภาพันธ์) โดยเมื่อเช้าที่ผ่านมาเป็นรอบ FP1ก้อง-สมเกียรติ จันทรา นักบิดหนึ่งเดียวชาวไทย จากอิเดมิตสึ ฮอนด้า แอลซีอาร์ ทำเวลาเข้ามาเป็นอันดับ 17 ด้วยเวลา 1 นาที 30.471 วินาทีโดยคนที่ทำเวลาดีที่สุดในรอบนี้ตกเป็นของ มาร์ค มาร์เกวซ นักบิดชาวสเปน จากทีมดูคาติ เลโนโว ทำเวลาได้ 1 นาที 29.423 วินาที โดยมี ฟรังโก มอร์บิเดลลี จากทีมเอ็นดูโร วีอาร์ 46 ตามมาเป็นที่ 2 ตามหลัง 0.158 วินาที และที่ 3 เป็นทาง ฟาบิโอ กวาตาราโร จากทีมยามาฮ่า ตามหลังผู้นำ 0.342 วินาทีขณะที่ ฟรานเชสโก บัญญายา อีกหนึ่งขุนพลจากดูคาติ ชาวอิตาลี ซึ่งเป็นอีกหนึ่งนักบิดที่แฟนๆ ให้ความสนใจ ทำเวลาเป็นที่ 10 ที่ 1 นาที 30.141 วินาที ตามหลังอันดับ 1 อย่างมาร์เกวซ 0.718 วินาทีโดยรอบบ่ายของวันนี้จะเป็นรอบ PR (Practice) ซึ่งจะนำเวลามาคิดผลควอลิฟายด้วยขอบคุณผู้สนับสนุนอุปกรณ์การถ่ายภาพ Canon Imaging Thailand,https://thestandard.co/kong-somkiat-fp1-thailand-grand-prix-performance/
โมโตจีพี 2025 เตรียมเปิดฉากสนามแรกที่บุรีรัมย์,27 กุมภาพันธ์ 2025,"ศึกรถจักรยานยนต์ทางเรียบชิงแชมป์โลกสนามแรกของฤดูกาล รายการพีที กรังด์ปรีซ์ ออฟ ไทยแลนด์ วันพฤหัสบดีที่ 27 กุมภาพันธ์ นับเป็นวันเซ็ตอัพและเตรียมความพร้อมด้านต่างๆ ของนักบิดและทีมงานรวมถึงการแถลงข่าวก่อนเปิดฤดูกาลใหม่ ภายใต้การติดตามจากแฟนความเร็วทั่วโลกบรรยากาศตั้งแต่ช่วงเช้านักบิดทยอยเข้าสู่สนาม เดินสำรวจแทร็กของสนามช้าง อินเตอร์เนชั่นแนล เซอร์กิต เพื่อเตรียมความพร้อมสำหรับการแข่งขันสนามแรกในสุดสัปดาห์นี้ขณะที่ในช่วงบ่ายเป็นการถ่ายภาพกลุ่มนักบิดทุกรุ่น ทั้งโมโตจีพี, โมโตทู และโมโตทรี เข้าร่วมการถ่ายภาพหมู่สำหรับฤดูกาล 2025ไฮไลต์ของพีที กรังด์ปรีซ์ ออฟ ไทยแลนด์ ในสุดสัปดาห์นี้ อยู่ที่การดวลความเร็วของนักบิดชั้นนำของโมโตจีพี อย่าง มาร์ค มาร์เกซ แชมป์โลก 8 สมัยชาวสเปนจากดูคาติ เลโนโว และเพื่อนร่วมทีมชาวอิตาลีอย่าง ฟรานเชสโก บัญญายา ที่มีดีกรีแชมป์โลก 3 สมัย โดยทั้งคู่ถูกยกให้เป็นเต็ง 1 และ 2 ในการคว้าแชมป์โลกปีนี้นอกจากนี้ยังมีกลุ่มรุกกี้หน้าใหม่ 3 คนนำโดย ก้อง-สมเกียรติ จันทรา นักบิดโมโตจีพีชาวไทยคนแรกในประวัติศาสตร์จากอิเดมิตสึ ฮอนด้า แอลซีอาร์ ซึ่งจะลงแข่งขันในพรีเมียร์คลาสเป็นครั้งแรกต่อหน้าแฟนชาวไทยในโฮมเรซ รวมถึง เฟร์มิน อัลเดเกร์ นักบิดสเปนจากเกรซินี เรซซิง และ ไอ โอกูระ นักบิดญี่ปุ่นจากแทร็กเฮาส์ เรซซิงก้อง สมเกียรติ เปิดเผยว่า “ตื่นเต้นมากกับครั้งแรกในรุ่นโมโตจีพีกับสนามในบ้าน แต่ก็จะทำให้ดีที่สุดครับ อยากประเดิมแต้มในสนามบ้านเราให้ได้ ตอนนี้รอไม่ไหวแล้วสำหรับการลงสนาม อยากรู้ว่าเมื่อซ้อมครั้งแรกในวันศุกร์นี้จะออกมาแบบไหน เพื่อจะดูว่าสิ่งที่ฟิตซ้อมมาทั้งหมดจะสามารถมาปรับใช้ในวันจริงได้มากน้อยแค่ไหน”สำหรับศึกโมโตจีพี รายการพีที กรังด์ปรีซ์ ออฟ ไทยแลนด์ 2025 จะเข้าสู่โปรแกรมการซ้อมอย่างเป็นทางการในวันศุกร์ที่ 28 กุมภาพันธ์ ก่อนจะจับเวลารอบควอลิฟายและแข่งขันรอบสปรินต์ในวันเสาร์ที่ 1 มีนาคม และรอบเมนกรังด์ปรีซ์ในวันอาทิตย์ที่ 2 มีนาคมนี้ สามารถรับชมผ่านช่องทางแอปพลิเคชัน TrueVisions Now และชมถ่ายทอดสดผ่านช่องทาง True4U ได้ในวันที่ 2 มีนาคม 2568 ตั้งแต่เวลา 15.00 น. เป็นต้นไป",https://thestandard.co/motogp-2025-first-race-buriram/
ลูอิส แฮมิลตัน กับ แองเจลา คัลเลน ในชุดของเฟอร์รารี,26 กุมภาพันธ์ 2025,ลูอิส แฮมิลตัน กับ แองเจลา คัลเลน ทำงานร่วมกันมาตั้งแต่ปี 2016 ที่เมอร์เซเดส F1 โดยแชมป์โลก 7 สมัยยกย่องเธอว่าเป็นส่วนสำคัญในความสำเร็จของเขาอย่างไรก็ตาม แฮมิลตันต้องแยกทางกับคัลเลนในปี 2023 หลังทำงานร่วมกันมา 7 ปี แต่การย้ายทีมของแฮมิลตันก็ทำให้เราได้เห็นการทำงานร่วมกันของทั้งคู่อีกครั้ง,https://thestandard.co/lewis-hamilton-angela-cullen-ferrari/
เมื่อแมนฯ ยูไนเต็ด ต้องรัดเข็มขัดเพื่อกู้วิกฤตการเงิน,25 กุมภาพันธ์ 2025,"กลายเป็นข่าวใหญ่ที่สร้างความไม่สบายใจให้กับพนักงานภายในสโมสรแมนเชสเตอร์ ยูไนเต็ด ภายหลังสโมสรร่อนแถลงการณ์ฉบับสำคัญที่อธิบายถึงความจำเป็นในการเตรียมปรับโครงสร้างองค์กรครั้งใหญ่ ด้วยการปลดพนักงาน 200 ตำแหน่ง เพื่อกู้สถานะการเงินของสโมสรที่ประสบภาวะขาดทุนต่อเนื่อง 5 ปีนับตั้งแต่ปี 2019ต้นตอปัญหาการเงินของปีศาจแดงแม้จะเป็นสโมสรฟุตบอลที่มีมูลค่าอันดับ 2 ของโลกตามข้อมูลของ Forbes แต่แมนเชสเตอร์ ยูไนเต็ด กำลังประสบปัญหาทางการเงินอย่างต่อเนื่องตลอด 5 ปีที่ผ่านมา จนล่าสุด INEOS ภายใต้การนำของ เซอร์จิม แรตคลิฟฟ์ ต้องเดินหน้าปรับโครงสร้างครั้งใหญ่ เพื่อพาสโมสรกลับสู่เสถียรภาพหนึ่งในปัจจัยสำคัญคือ หนี้สินจากยุคตระกูลเกลเซอร์ที่ทำให้สโมสรยังต้องจ่ายดอกเบี้ยทุกปีจากภาระหนี้กว่า 500 ล้านปอนด์ ขณะที่ผลประกอบการล่าสุดเผยว่ายูไนเต็ดขาดทุน 27.7 ล้านปอนด์ในไตรมาสเดียว และรวมกว่า 300 ล้านปอนด์ตลอด 3 ปีหลังสุดต่อมาคือเรื่องของฟอร์มการเล่นที่ตกต่ำส่งผลกระทบโดยตรงต่อรายได้ของทีม โดยเฉพาะการพลาดตั๋วยูฟ่าแชมเปียนส์ลีกฤดูกาลที่ผ่านมา (และอาจรวมถึงฤดูกาลหน้า) ทำให้รายได้จากสปอนเซอร์จะลดลง เช่นเดียวกับข้อตกลงของ adidas ที่ระบุว่า หากแมนฯ ยูไนเต็ด ไม่ได้ไปเล่น UCL รายได้จากสัญญาจะลดลง 10 ล้านปอนด์ต่อปีด้านค่าเหนื่อยนักเตะ ยูไนเต็ดเป็นหนึ่งในทีมที่มีภาระค่าเหนื่อยสูงเป็นลำดับต้นๆ ของพรีเมียร์ลีก โดยมีนักเตะหลายคนรับค่าแรงระดับ 3 แสนปอนด์ต่อสัปดาห์ แต่กลับไม่สามารถโชว์ฟอร์มได้ตามที่คาดหวัง เช่น จาดอน ซานโช, คาเซมิโร และ มาร์คัส แรชฟอร์ดขณะเดียวกันปัญหายังลามทุ่งไปถึงค่าฉีกสัญญาและค่าชดเชยรวมของโค้ชที่ถูกปลดไปก่อนหน้านี้ที่สโมสรเสียไปแล้วกว่า 50 ล้านปอนด์ให้กับกุนซือที่ถูกปลดในช่วงหลายปีที่ผ่านมา เช่น โชเซ มูรินโญ 19.6 ล้านปอนด์, โอเล กุนนาร์ โซลชาร์ 7.5 ล้านปอนด์, เอริก เทน ฮาก 14.5 ล้านปอนด์ รวมถึงค่าชดเชย 11 ล้านปอนด์ในการดึง รูเบน อโมริม มาเป็นเฮดโค้ชคนใหม่ปฏิบัติการกู้สถานะการเงินของสโมสรตอนนี้แมนฯ ยูไนเต็ด เข้าใจถึงปัญหาทางการเงินทุกอย่างแบบถี่ถ้วน นั่นจึงทำให้รอบปีที่ผ่านมาเราได้เห็นข่าวบอร์ดบริหารแก้ปัญหาการเงินอย่างหนักด้วยการดำเนินการตามแผน ‘Transformation Plan’ เพื่อลดค่าใช้จ่ายให้มากที่สุดและกลับมาทำกำไรอีกครั้ง นั่นรวมถึงแผนการปลดพนักราว 150-200 ตำแหน่งภายใน 3-4 เดือนข้างหน้าตามข้อมูลของ BBC Sport เปิดเผยว่า ปัจจุบันแมนฯ ยูไนเต็ด มีพนักงานจำนวน 1,140 ชีวิต และหากรวมกับการปลดคนรอบแรก เท่ากับว่าจะมีพนักงานที่ถูกปลดรวม 450 ตำแหน่งโดย โอมาร์ เบอร์ราดา ซีอีโอของแมนเชสเตอร์ ยูไนเต็ด กล่าวในแถลงการณ์ล่าสุดว่า “เรามีหน้าที่รับผิดชอบทำให้แมนเชสเตอร์ ยูไนเต็ด แข็งแกร่งที่สุดในการแข่งขันทั้งในทีมชาย ทีมหญิง และอะคาเดมี เรากำลังดำเนินมาตรการหลายด้านเพื่อปรับโฉมสโมสร ซึ่งน่าเสียดายที่รวมถึงการลดจำนวนพนักงานเพิ่มเติม เราเสียใจอย่างสุดซึ้งต่อผลกระทบที่เกิดขึ้นกับเพื่อนร่วมงานที่ได้รับผลกระทบ แต่การตัดสินใจครั้งนี้เป็นสิ่งจำเป็นเพื่อให้สโมสรกลับมามั่นคงทางการเงิน“เมื่อกระบวนการนี้เสร็จสิ้น แมนฯ ยูไนเต็ด จะเป็นสโมสรที่มีโครงสร้างคล่องตัว ยืดหยุ่น และมีเสถียรภาพทางการเงินมากขึ้น ขณะเดียวกันเรายังคงให้บริการกับบริษัทพันธมิตรของเรา จากนั้นเราจะอยู่ในจุดที่แข็งแกร่งต่อการลงทุนเพื่อความสำเร็จของทีม รวมถึงพัฒนาโครงสร้างพื้นฐานของสโมสรให้ดีขึ้น ในขณะที่ยังคงปฏิบัติตามกฎระเบียบการเงินของยูฟ่าและพรีเมียร์ลีก”อย่างไรก็ตาม นอกจากการปรับลดจำนวนพนักงานแล้ว แมนฯ ยูไนเต็ด ยังต้องดำเนินมาตรการลดต้นทุนในหลายด้านไม่ว่าจะเป็น– การทยอยปล่อยนักเตะค่าเหนื่อยสูง (ที่ไม่อยู่ในแผน) ออกจากทีม เพื่อลดภาระค่าใช้จ่าย และปรับโครงสร้างเพดานค่าจ้างใหม่ (แม้ต้องขาดทุนในบางรายก็ตาม)– การตัดงบอาหารกลางวันฟรีสำหรับพนักงาน ซึ่งช่วยประหยัดได้ถึง 1 ล้านปอนด์ต่อปี– การลดขนาดสำนักงานในลอนดอน โดยย้ายพนักงานบางส่วนไปประจำที่ศูนย์ฝึก Carringtonและหนึ่งในข่าวใหญ่ของปีที่ผ่านมาคือ การยกเลิกสัญญาทูตสโมสรของ เซอร์อเล็กซ์ เฟอร์กูสัน อดีตกุนซือระดับตำนานของทีม ซึ่งเป็นอีกหนึ่งมาตรการเพื่อลดภาระค่าใช้จ่ายหลายล้านปอนด์ของสโมสรถึงตอนนี้ฝ่ายบริหารพยายามเร่งแก้ปัญหาการเงิน ขณะที่นักเตะและทีมงานก็ต้องออกแรงอย่างหนักเพื่อกู้สถานการณ์ในสนาม หลังทีมร่วงลงมาอยู่อันดับ 15 ของพรีเมียร์ลีกดังนั้นการกอบกู้สถานะของแมนฯ ยูไนเต็ด ไม่ใช่เรื่องที่จะเห็นผลได้ในชั่วข้ามคืน แต่นี่คือการสร้างรากฐานทางการเงินให้แข็งแกร่งในระยะยาว ไม่ใช่เพียงการอัดฉีดเงินก้อนโตเพื่อแก้ปัญหาเฉพาะหน้าเหมือนที่เคยทำมาเพียงแต่…แฟนปีศาจแดงอาจต้องอดทนอีกสักหน่อย เพราะบางที…เมื่อพายุพัดผ่านไป อะไรๆ อาจจะดีขึ้นกว่าเดิมก็ได้อ้างอิง:https://www.manutd.com/en/news/detail/statement-man-utd-announces-transformation-plan-to-strengthen-financeshttps://www.bbc.com/sport/football/articles/cx28ve6ynydohttps://news.sky.com/story/manchester-united-could-make-200-more-employees-redundant-with-free-staff-lunches-scrapped-13316391https://thestandard.co/sir-alex-united-contract-ended/",https://thestandard.co/manchester-united-financial-crisis-budget-cuts/
ลิเวอร์พูลทิ้งห่าง 11 แต้ม ปิดจ็อบพรีเมียร์ลีกแล้ว?,24 กุมภาพันธ์ 2025,"การพลาดพ่ายคาบ้านเป็นครั้งแรกในฤดูกาลนี้ของอาร์เซนอลต่อเวสต์แฮม ยูไนเต็ด ต่อด้วยการบุกไปเอาชนะแมนเชสเตอร์ ซิตี้ ได้เป็นครั้งแรกในรอบ 15 ปีของลิเวอร์พูล กลายเป็น Turning Point จุดเปลี่ยนที่สำคัญอย่างมากต่อการลุ้นแชมป์ในฤดูกาลนี้เพราะจากที่ทีมของ มิเกล อาร์เตตา จะมีความหวังในการร่นระยะห่างระหว่าง 2 ทีมให้เหลือเพียงแค่ 5 แต้มในวันเสาร์ กลับกลายเป็นโอกาสที่ทำให้ลิเวอร์พูลหนีห่างไปไกลขึ้นอีกเป็น 11 แต้มในวันอาทิตย์ แม้ว่าจะลงแข่งขันมากกว่า 1 นัดก็ตามแต่คำถามที่น่าสนใจคือ แบบนี้แปลว่าลิเวอร์พูล ‘ปิดจ็อบ’ รอคว้าแชมป์พรีเมียร์ลีกจริงๆ แล้วใช่ไหม?และเรายังเหลืออะไรให้ได้ลุ้นและติดตามอีกบ้างในฤดูกาลนี้?We’re gonna win the league ที่ดังขึ้นอีกครั้งสายฝนโปรยปรายลงมาที่เอติฮัด สเตเดียม แต่กลุ่มแฟนบอลผู้เดินทางมาจากเมอร์ซีย์ไซด์ไม่คิดที่จะหยุดกู่ร้องกันง่ายๆ“We’re gonna win the league”“พวกเราจะคว้าแชมป์”ค็อปชนต่างตะโกนร้องลั่นกันด้วยความปีติในช่วงท้ายเกม วนไปเรื่อยๆ จนกระทั่งเกมจบลงไปนานแล้ว และไม่มีแฟนบอลซิติเซนส์เหลืออยู่ในสนามเลย หลังจากที่ได้เป็นสักขีพยานในวันที่ลิเวอร์พูลภายใต้การนำของ อาร์เน สลอต ได้แสดงให้เห็นว่าพวกเขานี่แหละคือทีมที่คู่ควรแล้วสำหรับการเป็นแชมป์พรีเมียร์ลีกในฤดูกาลนี้ ซึ่งถ้าเป็นจริงคือแชมป์สมัยที่ 2 ของรายการ และแชมป์ลีกสูงสุดสมัยที่ 20 เทียบเท่ากับแมนเชสเตอร์ ยูไนเต็ด คู่ปรับตลอดกาลการที่แฟนลิเวอร์พูลกู่ร้องกันแบบนี้ต้องบอกว่าไม่ใช่เรื่องที่เห็นได้บ่อย เพราะเหล่า Kopite จะร้องต่อเมื่อพวกเขา ‘มั่นใจ’ แล้วว่ามันจะเป็นปีของพวกเขาจริงๆก่อนหน้านี้ We’re gonna win the league เคยดังขึ้นเมื่อ 5 ปีที่แล้ว หลังจากที่ โมฮัมเหม็ด ซาลาห์ได้บอลเปิดยาวมาจากอลิสสัน เบ็คเกอร์ก่อนจะหลุดเข้าไปยิงประตูย้ำชัยให้ลิเวอร์พูลเอาชนะแมนฯ ยูไนเต็ด คู่ปรับตลอดกาลได้ 2-0 ซึ่งในฤดูกาลนั้น – แม้ว่าจะโชคร้ายเพราะมีโรคโควิดมาขวางกั้นการฉลองชัยชนะ – เจอร์เกน คล็อปป์ ก็ล้างอาถรรพ์ พาทีมคว้าแชมป์ลีกสูงสุดได้อีกครั้งในรอบ 30 ปีจริงๆโดยที่ชัยชนะเหนือแมนฯ ซิตี้ แชมป์เก่า ก็เป็นเกมที่สำคัญในระดับเดียวกันบทพิสูจน์ทั้งตัวและหัวใจตลอดเกมทั้ง 90 นาทีที่เอติฮัด สเตเดียม ลิเวอร์พูลแสดงให้เห็นถึงความมุ่งมั่นตั้งใจที่จะบุกมาเพื่อเอาชนะให้ได้ในเกมนี้เพราะรู้ว่านี่คือโอกาสสำคัญที่สุดที่ไม่ควรจะปล่อยให้หลุดลอยไปเด็ดขาดจริงอยู่ ฤดูกาลยังเหลืออีกยาวไกล และในทางคณิตศาสตร์ อาร์เซนอลยังมีโอกาสแซงพวกเขาได้เสมอใน 11-12 นัดที่เหลือ แต่ในทางฟุตบอลศาสตร์แล้ว เกมลูกหนังไม่ใช่บัญญัติไตรยางศ์ มันประกอบไปด้วยองค์ประกอบต่างๆ มากมายที่สามารถทำให้เกิดเรื่องราวในสนามได้แต่สิ่งที่สำคัญที่สุดสำหรับทีมที่คิดจะเป็นแชมป์คือ ‘ความสม่ำเสมอ’และลิเวอร์พูลคือทีมที่สม่ำเสมอที่สุด แข็งแกร่งที่สุด เฉียบขาดที่สุด มากกว่าใครในฤดูกาลนี้สิ่งนี้ได้เห็นจากการวางแผนแบบ ‘เน้นผล’ เพื่อเอาชนะแมนฯ ซิตี้ ให้ได้ของอาร์เน ด้วยการไม่ใช้ศูนย์หน้าของทีมเลย แต่ใช้ เคอร์ติส โจนส์ จับคู่กับ โดมินิก โซโบสไล ในแบบที่มิดฟิลด์สายเลือดสเกาเซอร์บอกหลังจบเกมว่า “Two Tens” เพื่อเพรสซิงใส่แนวรับของแมนฯ ซิตี้ ตั้งแต่แดนบน และเพิ่มความเหนียวแน่นในพื้นที่กลางสนามที่เหลือคือการเล่นแบบ Direct ทิ้งบอลยาวเพื่อจู่โจมในเวลาที่แมนฯ ซิตี้ ขยับเติมเกมขึ้นมาบุกอย่างไรก็ดี สิ่งที่นำลิเวอร์พูลไปสู่เส้นทางของชัยชนะคือ ‘ลูกสูตร’ ในช่วงต้นครึ่งแรกเมื่ออเล็กซิส แม็ค อัลลิสเตอร์หลอกเปิดเรียดมาเสาแรก โดยมีโซโบสไลสลัดตัวประกอบ (แอนดี โรเบิร์ตสัน สกรีนไว้ให้อีกชั้น) ก่อนจะป้ายบอลเข้ากลางมาแบบเนียนๆ ให้ซาลาห์ใส่สกอร์อย่างสวยงามประตูนี้ทำให้ลิเวอร์พูลที่กำลังเริ่มถูกทดสอบด้วยเกมรุกที่รวดเร็วของแมนฯ ซิตี้ มั่นใจก่อนจะมาได้ประตูหนีห่างจากเกมโต้กลับเร็วตามที่วางแผนไว้โดย เทรนต์ อเล็กซานเดอร์-อาร์โนลด์ ทิ้งบอลยาวให้ซาลาห์สอดขึ้นมาจากข้างหลัง ก่อนจะดึงบอลหลอก แล้วผ่านบอลให้คืนโซโบสไล จบสกอร์อย่างเยือกเย็นเข้าไปที่เหลือคือการตรึงกำลังต้านเอาไว้ให้ได้ ซึ่งแม้วันนี้แชมป์เก่าจะไม่มี เออร์ลิง เบราต์ ฮาลันด์ หัวหอกหมายเลขหนึ่งที่อันตรายที่สุด แต่โดยรูปเกมแล้วแมนฯ ซิตี้ ก็สร้างความอันตรายปั่นป่วนได้พอสมควร ซึ่งไม่ใช่เรื่องง่ายที่จะหยุดพายุบุแคมสีฟ้าความผิดพลาดครั้งเดียวสามารถเปลี่ยนกระแสของเกมได้เลย และถ้าพลาดครั้งหนึ่งก็อาจจะเป็นจุดเปลี่ยนของทุกอย่างได้เหมือนกันแต่แนวรับของลิเวอร์พูลซึ่งนำโดย เวอร์จิล ฟาน ไดจ์ค ก็บัญชาเกมได้อย่างสุดยอด สั่งการให้ลูกทีมช่วยกันยันจนแมนฯ ซิตี้ ท้อแท้และอ่อนแรงกันไปเอง ประหนึ่งชาวโรฮันที่ต้านทานการบุกของเหล่าอุรุกไฮแห่งไอเซนการ์ดไม่ใช่แค่ฝีเท้าที่สอบผ่าน หัวใจของลิเวอร์พูลก็สอบผ่านด้วยในวันนี้อาร์เซนอลไม่เหลือความหวัง?สถานการณ์ปัจจุบัน หากอาร์เซนอลชนะรวดในอีก 12 นัดที่เหลือ จะมี 89 คะแนน นั่นหมายถึงลิเวอร์พูลซึ่งปัจจุบันมี 64 คะแนน ต้องการอีก 26 คะแนน ก็จะการันตีการคว้าแชมป์ในฤดูกาลนี้หรือเทียบง่ายๆ คือขอแค่ชนะ 9 จาก 11 นัดที่เหลือ ทุกอย่างจะเรียบร้อยฟุตบอลไม่ใช่เกมที่จะเทียบเป็นสมการได้ อาร์เนเองก็ออกตัวว่า พวกเขายังไม่ประมาทเหมือนเดิม “ในลีกอื่นการนำขนาดนี้ถือว่าสบายแล้ว แต่ในลีกนี้มันมีความท้าทายในทุกนัด เราก็ได้เห็นแล้วในเกมเอฟเอคัพที่เราเจอกับพลีมัธ อาร์ไกล์“แฟนๆ อยากจะร้องเพลงอะไรก็ได้ที่พวกเขาอยากร้อง แต่เรารู้ว่ามีงานที่ยากขนาดไหนรออยู่ หลังจบเกมที่เราเสมอกับวิลลา มีคนถามผมว่า เรากำลังเป๋หรือเปล่า ตัวผมเองไม่เชื่อว่าเราจะเป๋ แต่ตอนนี้ผมเองก็ไม่มีอะไรที่จะบอกเหมือนกัน”อย่างไรก็ดี ตามประวัติศาสตร์ของเกมฟุตบอลแล้ว ไม่ใช่ว่าจะไม่เคยมีทีมที่นำโด่งขนาดนี้แล้วจะไม่พลาดแชมป์ในฤดูกาล 1997/98 แมนฯ ยูไนเต็ด เคยนำห่างอาร์เซนอลถึง 11 แต้มถึงวันที่ 2 มีนาคม แต่สุดท้ายปล่อยให้ทีมของ อาร์แซน เวนเกอร์ ไล่แซงจนทันได้สำเร็จก่อนหน้านั้นในฤดูกาล 1995/96 นิวคาสเซิล ยูไนเต็ด เคยนำโด่งถึง 12 แต้มในช่วงกลางเดือนกุมภาพันธ์ แต่สุดท้ายรถแห่คว่ำเมื่อจิตหลุด โดน เซอร์ อเล็กซ์ เฟอร์กูสัน ใช้เกมจิตวิทยาเล่นงาน ก่อนพาแมนฯ ยูไนเต็ด แซงคว้าแชมป์ได้อย่างเหลือเชื่อแต่เฟอร์กูสันก็เคยผิดหวังอีกครั้งเช่นกันในฤดูกาล 2011/12 เมื่อเคยนำห่างถึง 8 แต้ม แต่แล้วกลับปล่อยให้แมนฯ ซิตี้ ไล่ตามจนทำคะแนนได้ทัน และคว้าแชมป์ปาฏิหาริย์ด้วยประตูชัยของเซร์คิโอ อเกวโรในเวลา 94.32 ที่กลายเป็นโมเมนต์ระดับตำนานของพรีเมียร์ลีกหมายความว่า ทั้งในทางทฤษฎี หลักคณิตศาสตร์ รวมถึงประวัติศาสตร์ อาร์เซนอลยังไม่ถือว่าหมดหวัง และความจริงแค่ชนะเกมในมือ ระยะห่างก็จะเหลือ 8 คะแนนแล้ว โดยที่ทั้งสองทีมก็มีโปรแกรมหนักพอๆ กันรออยู่ รวมถึงจะต้องเจอกันเองในต้นเดือนพฤษภาคมด้วยแต่ปืนใหญ่ไม่มีกระสุนสิ่งที่น่าหนักใจกว่าสำหรับอาร์เซนอลในตอนนี้คือ พวกเขากำลังหมดแรงและหมดหนทางเองปัญหาใหญ่ที่สุดของอาร์เตตา คืออาการบาดเจ็บของผู้เล่นมากมายตลอดฤดูกาล โดยเฉพาะแนวรุกที่จู่ๆ ก็เหมือนเข้าปีชง ทยอยเจ็บหนักไปทีละรายตั้งแต่ บูกาโย ซากา ปีกเสาหลักที่กล้ามเนื้อด้านหลังโคนขา​ (แฮมสตริง) ฉีกขาดรุนแรง ต้องพักการเล่นมาตั้งแต่เดือนธันวาคม โดยยังไม่มีแววว่าจะกลับมาได้เมื่อไร ก่อนที่ กาเบรียล เชซุส จะเอ็นไขว้เข่าฉีกขาด ต้องพักยาวอีกร่วมปี และมาเสีย กาเบรียล มาร์ติเนลลี กับ ไค ฮาเวิร์ตซ์ ไปอีกในช่วงเก็บตัวกลางฤดูกาลที่ดูไบ โดยรายหลังปิดม่านฤดูกาลไปอีกรายหรือเรียกได้ว่ากองหน้าตัวหลักทั้งหมดไม่เหลือเลย คนที่เหลือตอนนี้คือเลอันโดร ทรอสซาร์ดกับ ราฮีม สเตอร์ลิง เท่านั้น ทำให้ต้องมีการขยับเอาอีธาน เอ็นวาเนรีกองกลางดาวรุ่งไปยืนเป็นปีกแทน (และก็บาดเจ็บไปอีกคน ต้องรอเช็กอาการ) รวมถึง มิเกล เมริโน กองกลางที่มีความสามารถในการสอดขึ้นมาลุ้นประตู ก็ต้องมารับบทศูนย์หน้าจำเป็นในนัดที่ผ่านมากับเวสต์แฮมแต่มันเห็นแล้วว่าไม่ใช่ทางออกที่ถูกต้อง เกมรุกของอาร์เซนอลไม่ต่างอะไรจากปืนใหญ่ที่ไม่มีกระสุนสภาพการณ์นี้ของกันเนอร์ เมื่อคิดถึงการต้องเก็บชัยชนะทุกนัดที่เหลือของฤดูกาล และหวังว่าลิเวอร์พูลจะสะดุดพลาดแพ้ถึง 4 นัดในช่วง 11 นัดที่เหลือสำหรับทีมที่ตลอดฤดูกาลแพ้แค่นัดเดียว และแพ้แค่ 5 นัดในลีกนับตั้งแต่ฤดูกาลที่แล้ว เป็นความหวังที่ริบหรี่เกินไปคำถามที่ค้างคาใจสำหรับอาร์เซนอลคือ การที่ทีมปฏิเสธโอกาสในการจะเสริมผู้เล่นแนวรุกเข้ามา ไม่ใช่แค่ในช่วงปิดฤดูกาลที่ผ่านมา แต่รวมถึงในช่วงตลาดการซื้อขายรอบฤดูหนาวที่ผ่านมาด้วย ทั้งๆ ที่มองเห็นตั้งแต่ฤดูกาลที่แล้วว่าทีมขาดกองหน้าที่พึ่งพาได้ในเรื่องของการทำประตูการไม่ยอมคว้าโอกาสซื้อ โอลลี วัตกินส์ หัวหอกทีมชาติอังกฤษของแอสตัน วิลลา ซึ่งเป็นสาวกกูนเนอร์สตัวยงมาตลอดชีวิตในช่วงตลาดที่ผ่านมา ทั้งๆ ที่นักเตะพร้อมย้ายทีม และวิลลาก็พร้อมเจรจาด้วยในเงื่อนไข 60 ล้านปอนด์ จะเป็นเรื่องคาใจไปอีกนานโดยเฉพาะหากทีมพลาดแชมป์พรีเมียร์ลีกเป็นฤดูกาลที่ 3 ติดต่อกัน ทั้งๆ ที่ถือว่าฤดูกาลนี้เป็นโอกาสที่ดีที่สุดแล้วพรีเมียร์ลีกยังเหลืออะไรให้ลุ้นอีก?สิ่งที่พอจะพูดได้ในตอนนี้คือ ลิเวอร์พูลมีโอกาสและความหวังสูงมากที่จะคว้าแชมป์พรีเมียร์ลีกได้อีกครั้งในฤดูกาลแรกของอาร์เนในวงเล็บ หากพวกเขาไม่ผิดพลาดระดับมหันตภัย ซึ่งดูแล้ว ซาลาห์ และ ฟาน ไดจ์ค – ที่ยังไม่รู้อนาคตของตัวเองว่าจะได้ต่อสัญญาฉบับใหม่หรือไม่ – จะไม่ยอมให้เกิดเรื่องแบบนี้ขึ้นแน่เรื่องที่อาจจะสนุกกว่าสำหรับแฟนบอลทั่วไปคือการช่วงชิงทำอันดับไปรายการฟุตบอลสโมสรยุโรป โดยเฉพาะการช่วงชิงพื้นที่อันดับ 3-5 ที่จะได้สิทธิ์ไปร่วมแข่งในรายการใหญ่อย่างยูฟ่าแชมเปียนส์ลีก เพราะในเวลานี้สโมสรจากอังกฤษมีค่าสัมประสิทธิ์ที่จะได้โควตาเพิ่มอีก 1 ทีมระยะห่างระหว่างทีมอันดับ 3 อย่างน็อตติงแฮม ฟอเรสต์ ไปจนถึงอันดับที่ 10 อย่างไบรท์ตัน แอนด์​ โฮฟอัลเบียน มีเพียงแค่ 7 คะแนนเท่านั้น น้อยยิ่งกว่าระยะห่างระหว่างลิเวอร์พูลกับอาร์เซนอลอีกนั่นหมายถึงทีมเหล่านี้ (เรียงตามอันดับ) ฟอเรสต์, แมนฯ ซิตี้, นิวคาสเซิล, บอร์นมัธ, เชลซี, แอสตัน วิลลา และไบรท์ตัน ต่างมีโอกาสและความหวังจะไปแชมเปียนส์ลีก ซึ่งไม่ได้หมายถึงเพียงแค่เรื่องของเกียรติยศ แบรนดิ้ง แรงดึงดูดทางเกมฟุตบอล แต่รวมถึงเงินรายได้มหาศาลในระดับร้อยล้านปอนด์ ที่จะมีความสำคัญอย่างมากต่อสโมสรเหล่านี้การช่วงชิงพื้นที่ตรงนี้จะดุเดือดเร้าใจแน่นอน ซึ่งน่าสนใจว่าทีมที่เข้าป้ายอันดับ 3 และ 4 ซึ่งการันตีการไปแชมเปียนส์ลีกแน่นอนนั้น จะเป็นทีมหน้าเก่ายักษ์ใหญ่ Big Six อย่างแมนฯ ซิตี้และเชลซี หรือยักษ์ใหญ่ในอดีตที่ถูกปลุกมาอีกครั้งอย่างวิลลาหรือจะเป็นทีมหน้าใหม่อย่างฟอเรสต์, นิวคาสเซิล, บอร์นมัธ หรือแม้แต่ไบรท์ตันส่วนพื้นที่ลุ้นหนีการตกชั้นนั้นไม่มีอะไรน่าสนใจนัก นอกเสียจากอิปสวิชหรือเลสเตอร์จะคืนชีพแบบปาฏิหาริย์ในช่วงที่เหลือของฤดูกาล ด้วยการชนะรวดติดต่อกัน 3-4 นัด แล้วหวังว่าแมนฯ ยูไนเต็ด, เวสต์แฮม หรือวูล์ฟส์ จะสะดุดต่อเนื่องเหมือนกัน ซึ่งเป็นเรื่องที่เกิดขึ้นได้ยากเมื่อประเมินจากสิ่งที่ผ่านมาแต่ก็ไม่ใช่จะถึงกับลอยชายสบายใจได้ โดยเฉพาะแมนฯ ยูไนเต็ด ที่ยังเหมือนผู้ป่วยอาการโคม่า เพราะวูล์ฟส์และเวสต์แฮมเองก็เริ่มมีสัญญาณชีพที่ดีขึ้นบ้างแล้วถ้ายังเล่นไม่รู้เรื่องแบบนี้ ไม่แน่เดี๋ยวรู้เรื่องอ้างอิง:https://www.premierleague.com/news/4249961https://www.premierleague.com/news/4253989https://www.bbc.com/sport/football/articles/c778jrzy5vno",https://thestandard.co/liverpool-11-point-lead/
โปรจีโน่พอใจฟอร์มใน Honda LPGA พร้อมตั้งเป้าพัฒนาตัวเองต่อ,23 กุมภาพันธ์ 2025,โปรจีโน่-อาฒยา ฐิติกุล เปิดเผยว่าไม่มีอะไรเสียใจ หลังจบอันดับ 3 กอล์ฟ Honda LPGA Thailand พร้อมย้ำไม่ตั้งเป้าในฤดูกาลนี้โดยยึดติดกับอันดับโลกหรือรายการใดๆ แต่ตั้งใจที่จะพัฒนาตัวเองมากกว่าโดยโปรจีโน่ให้สัมภาษณ์หลังจบทัวร์นาเมนต์ที่สยามคันทรีคลับ พัทยา โอลด์คอร์ส โดยกล่าวว่า “รู้สึกว่าจีนทำเป้าหมายของจีนค่อนข้างโอเคแล้ว ไม่ได้มีอะไรเสียใจ หรือไม่ได้มีอะไรผิดหวัง เพราะว่าจีนรู้สึกว่ามันเป็นกีฬา มีแพ้ มีชนะ จริงๆ ก็ชอบเวลาแพ้เหมือนกัน ได้เรียนรู้เยอะดี“ก็รู้สึกว่าไม่ต้องแก้มืออะไร รู้สึกว่าอยากให้ออกมาดีที่สุด ได้ไม่ได้ก็เป็นเรื่องของจังหวะเวลา หวังว่าจะกลับมาทำให้ดีที่สุดแล้วกัน”นอกจากนี้โปรชาวไทยมือ 2 ของโลกยังเปิดเผยถึงสิ่งที่ต้องการพัฒนานับจากนี้ด้วยว่า “จีนว่าช่วงแรกไม่ค่อยดุดันเท่าไร ก็เลยรู้สึกว่าถ้าช่วงแรกดุดันได้มากกว่านี้ก็จะดี”เธอยังพูดถึงเป้าหมายของการลุยศึก LPGA Tour ฤดูกาลนี้ด้วยว่า “รู้สึกว่าออกสตาร์ทมาค่อนข้างดีเลย ก็เลยไม่มีอะไรมาก ไม่มีตัวเลข หรือแชมป์โน่นแชมป์นี้อะไรขนาดนั้น ขอให้มันเป็นเรื่องของจังหวะและเวลา แต่เป้าหมายก็อยากจะพัฒนาตัวเองไปเรื่อยๆ ในทุกๆ วัน“รู้สึกว่าคนมาเยอะมากจริงๆ เมื่อเทียบกับ 2 ปีที่แล้วที่จีนเล่นก็คนเยอะ แต่ปีนี้คนเยอะกว่า เป็นสถิติ ก็ดีค่ะ มันทำให้วงการกอล์ฟพัฒนา แล้วก็เชื่อว่าพ่อแม่ผู้ปกครองพาลูกๆ หลานๆ มาเพื่อได้เห็นเราเป็นแรงบันดาลใจของเขา ก็ขอบคุณที่มา ขอบคุณที่ทำให้วงการกีฬากอล์ฟไทยโตขึ้นเรื่อยๆ”สำหรับโปรแกรมถัดไปที่ โปรจีโน่ อาฒยา จะลงแข่งขัน คือการแข่งขันกอล์ฟ HSBC Women’s World Championship ที่เซนโตซา กอล์ฟ คลับ ประเทศสิงคโปร์ แข่งขันกันตั้งแต่วันที่ 27 กุมภาพันธ์ – 2 มีนาคมนี้,https://thestandard.co/jeeno-reflects-on-honda-lpga/
โปรจีโน่เผย ยังมีหวังในรอบสุดท้าย แม้รั้งที่ 3 ในกอล์ฟ Honda LPGA Thailand,22 กุมภาพันธ์ 2025,โปรจีโน่-อาฒยา ฐิติกุล โปรมือ 2 ของโลก และ โปรโม-โมรียา จุฑานุกาล โปรมือ 120 ของโลก จบรอบ 3 เท่ากันที่ 3 อันเดอร์ สกอร์รวมเท่ากันที่ 15 อันเดอร์พาร์ รั้งที่ 3 ร่วม ในการแข่งขันกอล์ฟ Honda LPGA Thailand 2025โดยรอบที่ 3 ของการแข่งขันที่สยามคันทรีคลับ พัทยา โอลด์คอร์ส พาร์ 72 โปรจีโน่เล่นแบบไม่ออกโบกี้เลยตลอดทั้งรอบ แต่ก็เก็บเพิ่มได้ 3 เบอร์ดี้ ทำรอบนี้อีก 3 อันเดอร์ สกอร์รวมเลยขยับมาที่ 15 อันเดอร์พาร์ รั้งที่ 3 ร่วมหลังจบรอบ โปรจีโน่ อาฒยา กล่าวว่า “วันนี้ก็เรื่อยๆ ค่ะ รู้สึกว่าพัตต์สะบัดไปสะบัดมา ไม่ได้มีโอกาสพัตต์แบบหวังผลเยอะเท่าไร ระยะไม่ได้ดีขนาดนั้น ที่ดีคือไม่มีโบกี้เลย ก็เลยยังรู้สึกเป็นบวกอยู่“จีนคิดว่าในกอล์ฟทุกอย่างยังมีโอกาส ทุกอย่างเป็นไปได้ ก็อย่างที่รู้กันว่าใครที่ผิดพลาดน้อยที่สุดก็ชนะไป ถามว่าพรุ่งนี้มีโอกาสไหม ยังมี แต่ว่าอาจจะริบหรี่ แต่ยังมีนะ“จีนรู้สึกว่าสัปดาห์นี้ก็ดีกว่าที่จีนคาดแล้ว ออกไป 3 วันก็ได้อยู่บนๆ กับผู้นำ ไม่คิดว่าจะดีขนาดนี้ด้วย“วันนี้คนเยอะมากค่ะ คนเยอะมากๆ ขอบคุณนะคะ พรุ่งนี้หยุดงานก็มาดูอีกนะคะ เชื่อว่าคนดูจะสนุก มันก็แค่ครั้งเดียวต่อปีที่เรามาแข่งในประเทศไทย ก็อยากให้มาดูกัน”ส่วน โปรโม โมรียา เก็บได้ 6 เบอร์ดี้ แต่เสียคืน 3 โบกี้ ทำให้จบรอบด้วยสกอร์ 3 อันเดอร์พาร์ สกอร์รวม 15 อันเดอร์พาร์ เท่ากับโปรจีโน่ รั้งอันดับ 3 ร่วมกันโดยหลังจบรอบ โปรโมกล่าวว่า “จริงๆ ก็โอเค วันนี้ก็เรื่อยๆ เล่นทีละช็อต อาจจะมีพัตต์ลงบ้างไม่ลงบ้าง โมก็คิดว่าเป็นเรื่องปกติ อาจจะมีพลาดไปบางที่ที่เราคิดว่าไม่ได้เล่นง่ายมาก“ยังมีกอล์ฟอีกเยอะให้เล่นค่ะ พรุ่งนี้ก็อีกวัน โมก็แค่อยากออกไปโฟกัสสิ่งที่โมต้องทำ จริงๆ โมคิดว่า Human Error เป็นสิ่งที่เกิดขึ้นได้ เลยรู้สึกว่าไม่ใช่เรื่องผิดปกติ (ที่ออกโบกี้ 2 หลุมติด ในหลุม 16-17)”ส่วนผู้นำในรอบนี้เปลี่ยนมือมาเป็นของ แองเจิล ยิน โปรมือ 17 ของโลก ชาวอเมริกัน ที่ระเบิดฟอร์ม ทำรอบเดียว 8 เบอร์ดี้ ไม่เสียโบกี้ ทำให้สกอร์รวมขยับเป็น 21 อันเดอร์พาร์ ขึ้นรั้งผู้นำเดี่ยว โดยอันดับ 2 ตามมาห่างๆ ด้วยช่องว่าง 5 สโตรก ได้แก่ อากิเอะ อิวาอิ ผู้นำใน 2 รอบแรกจากญี่ปุ่น ที่เก็บเพิ่มได้เพียงแค่ 1 อันเดอร์พาร์ในรอบนี้ ทำให้สกอร์รวมอยู่ที่ 16 อันเดอร์พาร์เท่านั้นขณะที่ โปรแพตตี้-ปภังกร ธวัชธนกิจ ฟอร์มดีขึ้นในรอบที่ 3 โดยเก็บเพิ่ม 7 อันเดอร์ สกอร์รวม 12 อันเดอร์พาร์ รั้งที่ 6 ร่วม ตามหลังผู้นำ 9 สโตรก ตามมาด้วย โปรพราว-ชเนตตี วรรณแสน ที่รอบนี้เก็บเพิ่มได้ 3 เบอร์ดี้ แต่เสียคืน 2 โบกี้ เก็บเพิ่มได้แค่ 1 อันเดอร์ สกอร์รวม 9 อันเดอร์พาร์ รั้งอันดับ 13 ร่วมด้าน โปรเม-เอรียา จุฑานุกาล ที่เก็บเพิ่ม 2 อันเดอร์พาร์ สกอร์รวม 7 อันเดอร์พาร์ รั้งอันดับ 19 ร่วม ส่วน โปรเมียว-ปาจรีย์ อนันต์นฤการ เก็บได้ 3 อันเดอร์พาร์เช่นกัน รวมสามวัน 6 อันเดอร์พาร์ ขึ้นมารั้งอันดับ 26ขณะที่ ฝ้าย-พิมพ์พิศา รับรอง หนึ่งในสองนักกอล์ฟสมัครเล่นที่ได้เข้าร่วมรายการนี้ โชว์ฟอร์มได้อย่างยอดเยี่ยมในรอบ 3 หลังทำ 6 เบอร์ดี้ เสีย 1 โบกี้ สกอร์รวมขึ้นมาอยู่ที่ 5 อันเดอร์พาร์ รั้งอันดับ 27 ร่วมส่วน โปรว่าน-จารวี บุญจันทร์ ฟอร์มดรอปลงจาก 2 รอบแรก หลังตีเกิน 2 โอเวอร์ สกอร์รวมเหลือ 2 อันเดอร์พาร์ อันดับ 41 ร่วม สวนทางกับ โปรมายด์-ตรีฉัฐ จีนกลับ ที่โชว์ฟอร์มไม่ดีใน 2 รอบแรก แต่ในรอบนี้กดไป 8 อันเดอร์พาร์ สกอร์รวมกลับมาเป็น 1 อันเดอร์พาร์ อันดับ 47 ร่วมด้าน โปรเปียโน-อาภิชญา ยุบล ที่รอบนี้ทำได้ 4 อันเดอร์พาร์ สกอร์รวมกลับมาอยู่ที่อีเวนพาร์ อันดับ 50 ร่วมกับ โปรจัสมิน-ธิฎาภา สุวัณณะปุระ ที่ตีอีเวนพาร์ในรอบนี้ สกอร์รวมเท่ากัน ขณะที่ โปรแจน-วิชาณี มีชัย ก็เป็นโปรไทยอีกคนที่จบรอบที่ 3 ด้วยอีเวนพาร์ สกอร์รวมยังเกินอยู่ 1 โอเวอร์พาร์ อันดับ 56โดยการแข่งขันกอล์ฟ Honda LPGA Thailand 2025 ยังมีการแข่งขันรอบสุดท้ายรออยู่ในวันพรุ่งนี้ (23 กุมภาพันธ์) แฟนๆ สามารถรับชมการถ่ายทอดสดได้ทาง PPTV HD ช่อง 36 โดยเริ่มถ่ายทอดสดตั้งแต่เวลา 12.00 น. เป็นต้นไปขอบคุณผู้สนับสนุนอุปกรณ์การถ่ายภาพ Canon Imaging Thailand,https://thestandard.co/honda-lpga-thailand-2025-round-3/
adidas เปิดตัวรองเท้า Predator Moments สีคลาสสิก ดำ-ขาว-แดง,21 กุมภาพันธ์ 2025,"adidas เปิดตัวรองเท้ารุ่นใหม่ล่าสุดอย่าง ‘Predator Moments’ ซึ่งมาในสี DNA ของ Predator แบบคลาสสิก ได้แก่ สีดำ ขาว และแดง โดยเป็นการวางจำหน่ายแบบลิมิเต็ดด้วยในช่วง 12 เดือนที่ผ่านมา adidas สร้างความฮือฮาให้กับวงการรองเท้าฟุตบอลด้วยรองเท้ารุ่น Predator ซึ่งฉลองครบรอบ 30 ปีได้อย่างยอดเยี่ยม ด้วยดีไซน์ย้อนยุคและลิ้นรองเท้าแบบพับที่กลับมาอีกครั้ง ซึ่งมาพร้อมเทคโนโลยีล้ำสมัยที่ช่วยให้รองเท้ารุ่นนี้ยังคงเหมาะสำหรับมืออาชีพชั้นนำแม้ว่ารองเท้ารุ่นดังกล่าวจะมีสีสันมากมายถึง 17 สี แต่แฟนๆ Predator ก็รู้ดีที่สุดว่าสีของรองเท้ารุ่นนี้ต้องเป็นสีดำ ขาว และแดง สุดคลาสสิกเท่านั้น และ Predator Moments ก็ได้มอบสิ่งที่แฟนๆ ต้องการกลับมาอีกครั้งนอกเหนือจากสีสันคลาสสิกแล้ว การออกแบบยังได้เห็นโลโก้ Predator แบบดั้งเดิมที่ประดับอยู่ที่ด้านข้างของรองเท้า โดยมีดวงตาอันเป็นเอกลักษณ์อยู่ด้านหลัง ในขณะที่คำขวัญอันโด่งดังที่ว่า “100% legal, 0% fair” ปรากฏอยู่บนแผ่นพื้นรองเท้าใต้ลิ้นสีแดงคลาสสิกนี้มีการเชิดชูประตูอันโด่งดังจากอาชีพการค้าแข้งของ เดวิด เบ็คแฮม และ ซีเนดีน ซีดาน รองเท้าข้างขวามีประทับเวลาไว้ที่ 93 นาที และคำบรรยายอันโด่งดังที่ว่า “raised the roof here with a goal” ของเบ็คแฮม ที่ส่งอังกฤษไปสู่ฟุตบอลโลกและทำให้คนทั้งประเทศมีความสุขส่วนรองเท้าข้างซ้ายประทับเวลาไว้ที่ 45 นาที และคำบรรยายว่า “GOL GOL GOL” จากลูกวอลเลย์อันน่าเหลือเชื่อของซีดานสำหรับทีมเรอัล มาดริด ในรอบชิงชนะเลิศยูฟ่าแชมเปียนส์ลีกเมื่อปี 2002 ด้วยภาพ:adidasfootball / Instagramอ้างอิง:https://www.fourfourtwo.com/news/100-percent-legal-0-percent-fair-adidas-predator-released-in-iconic-colourway-with-perfect-nod-to-first-ever-tagline",https://thestandard.co/adidas-predator-moments-black-white-red-classic-colorway/
หลุยส์ รูเบียเลส ถูกตัดสินว่ามีความผิดกรณีจูบ เจนนี เอร์โมโซ ในสนาม,20 กุมภาพันธ์ 2025,"หลุยส์ รูเบียเลส อดีตประธานสหพันธ์ฟุตบอลสเปน ถูกตัดสินว่ามีความผิดฐานล่วงละเมิดทางเพศจากการจูบ เจนนี เอร์โมโซ นักเตะทีมชาติสเปน โดยไม่ได้รับความยินยอมจากเธอเขาถูกศาลสูงของสเปนตัดสินให้จ่ายค่าปรับ 10,800 ยูโร หรือราว 380,000 บาท เป็นการลงโทษเขาพ้นผิดจากข้อหาที่พยายามกดดันให้เอร์โมโซพูดต่อสาธารณะว่า การจูบดังกล่าวเกิดจากความยินยอมของทั้งสองฝ่ายเหตุการณ์ดังกล่าวเกิดขึ้นหลังจากที่สเปนเอาชนะอังกฤษ คว้าแชมป์ฟุตบอลโลกหญิง 2023 ที่ซิดนีย์ ประเทศออสเตรเลีย ขณะที่สเปนกำลังเดินขึ้นไปรับรางวัล รูเบียเลสก็จับศีรษะเอร์โมโซและจูบเธอความวุ่นวายที่เกิดขึ้นทำให้เกิดการเคลื่อนไหวแบบ ‘Me Too’ ในเกมฟุตบอลหญิงของสเปน ซึ่งผู้เล่นพยายามต่อสู้กับการแบ่งแยกทางเพศและบรรลุความเท่าเทียมกับเพื่อนชายเหตุการณ์ดังกล่าวก่อให้เกิดการประท้วงและเรียกร้องให้รูเบียเลสลาออกคำตัดสินดังกล่าวยังห้ามรูเบียเลสไม่ให้เข้าใกล้เอร์โมโซในรัศมี 200 เมตร และห้ามติดต่อกับเธอเป็นเวลา 1 ปีด้วยขณะที่อดีตเพื่อนร่วมงานของรูเบียเลสอีก 3 คนที่ถูกกล่าวหาในข้อหาพยายามใช้อำนาจบังคับและกดดันเอร์โมโซ ได้แก่ ฆอร์เก บิลดา โค้ชทีมชาติสเปนในเวลานั้น, รูเบน ริเวรา อดีตหัวหน้าฝ่ายการตลาดของสหพันธ์ฟุตบอลสเปน และ อัลเบิร์ต ลูเก้ ก็พ้นผิดทั้งหมดเช่นกันภาพ:Europa Press News / Getty Imagesอ้างอิง:https://www.bbc.com/news/articles/c39vljzn0mlo",https://thestandard.co/luis-rubiales-fined-world-cup-kiss/
ปรากฏการณ์งานเปิดตัว F1 ฤดูกาล 2025 งานซึ่งเปลี่ยนโลกกีฬาให้มุ่งไปสู่ O2 Arena,19 กุมภาพันธ์ 2025,"เวลาตี 3 ตามเวลาไทย นับว่าโหดร้ายสำหรับแฟนๆ F1 ณ ประเทศในย่านเอเชียตะวันออกเฉียงใต้อย่างยากที่จะปฏิเสธ โดยเฉพาะอย่างยิ่งเมื่อคุณต้องทำงานในวันรุ่งขึ้น! แต่นั่นก็ไม่สามารถหยุดเราไม่ให้ตื่นมาดูงานเปิดตัวศึก F1 ฤดูกาล 2025 ได้อันที่จริงแล้ว THE STANDARD SPORT ตื่นมารอสัญญาณการถ่ายทอดสดตั้งแต่ตี 2 เศษแล้ว แต่ในเมื่อสัญญาณยังไม่มา เราก็ติดตามรายงานตามเว็บไซต์ต่างๆ ไปพร้อมๆ กันด้วยสิ่งแรกที่เราประทับใจในงานเปิดตัวฤดูกาลครั้งนี้คือ บรรยากาศตั้งแต่ก่อนเข้างาน เราได้เห็นบรรดานักขับและทีมบอสในชุดสูททางการเดินผ่านพรมแดงเข้าสู่ O2 Arena ท่ามกลางการต้อนรับของแฟนๆ ที่มารอขอลายเซ็นและขอถ่ายรูปแต่สิ่งที่เราชอบคือการให้สัมภาษณ์อย่างเป็นกันเองของบรรดานักขับและทีมบอสก่อนเริ่มงาน เราจึงเห็นบทสัมภาษณ์ที่ โตโต วูล์ฟ แซว ลูอิส แฮมิลตัน ต่อหน้า เฟเดอริก วาสเซอร์ ว่าเหมือนท่านเซอร์แต่งงานใหม่ไปแล้วบรรยากาศที่เห็นจึงเป็นบรรยากาศที่ค่อนข้างอบอุ่น ชนิดที่ถ้าใครติดตามซีรีส์Drive to Surviveทาง Netflix ที่มีแต่การเชือดเฉือนและดราม่ากันเป็นส่วนใหญ่ อาจจะไม่คุ้นเคยกับภาพที่เห็นงานเปิดฤดูกาล 2025 ของศึก F1 เปิดตัวด้วยการแนะนำตัวพิธีกรอย่าง แจ็ค ไวต์ฮอล คอมมิเดียน นักแสดง และนักเขียนชาวอังกฤษ ซึ่งทำหน้าที่ของเขาได้อย่างยอดเยี่ยมหนึ่งช็อตที่เราจำได้ดีคือการที่ไวต์ฮอลพยายามแซวหน้าตาอันหล่อเหลาของ ชาร์ลส์ เลอแคลร์ นักขับชาวโมนาโกของทีมเฟอร์รารีไวต์ฮอลทำหน้าที่ด้วยการแซวใครก็ตามที่เขาไปคุยด้วยอย่างเท่าเทียม พิธีกรวัย 36 ปีแซวนักขับและทีมบอสอย่าง จอร์จ รัสเซลล์, ลูอิส แฮมิลตัน รวมไปถึง เจมส์ โวล์ส ซึ่งทั้งหมดอยู่ในชุดสูททางการ ทำให้เราอดคิดไม่ได้ว่าวันนี้เราอาจจะไม่ได้เห็นนักขับในชุด F1 แล้วหรือเปล่าแต่หลังจากนั้นไม่นานเราก็ได้เห็นการเปิดตัวทีมสเทก คิก เซาเบอร์ พร้อมกับสองนักขับในชุดนักแข่งหลัง VTR ในวาระฉลองครบ 75 ปีของ F1ภาพของทีมคิก เซาเบอร์ ถ้าไม่นับว่านักขับของพวกเขาเปลี่ยนแปลงไปเป็นทาง นิโก ฮูล์เคนแบร์ก กับ กาเบรียล บอร์โตเลโต เราก็ยังคงได้เห็นสีชุดและสีทีมในชุดเขียว-ดำเหมือนเดิมพร้อมกับการเปิดตัวรถของพวกเขาต่อเนื่องหลังจากคิก เซาเบอร์ ไม่นาน เราก็ได้เห็นทีมวิลเลียมส์ที่มาพร้อมกับคู่นักขับ ‘คาร์โบโน’ อเล็กซานเดอร์ อัลบอน อังศุสิงห์ และ คาร์ลอส ไซน์ซ พร้อมกับรถ FW47ณ จุดนั้นเราพอเดากันได้บ้างแล้วว่าการเปิดตัวทีมต่างๆ น่าจะไล่อันดับจากท้ายตารางของอันดับทีมผู้ผลิตในฤดูกาลก่อนไปจนถึงทีมแชมป์นั่นหมายความว่าหลังจากนั้นเราได้เห็นทีมเรซซิง บูล กับรถ VCARB02 ที่มีสีสันแปลกตาไปเล็กน้อย พร้อมกับ ไอแซ็ค ฮัดจาร์ และ ยูกิ สึโนดะ สองนักขับของทีม ตามด้วยโชว์ของ เคน บราวน์ และการเปิดตัวของทีมฮาสและอัลพีน ตามลำดับเราประทับใจกับการเปิดตัวของแอสตัน มาร์ติน ที่มาหลังจากนั้นในธีมของเจมส์ บอนด์ 007 ซึ่งให้นักขับของพวกเขาทั้ง เฟร์นานโด อลอนโซ และ อลนซ์ สโตรลล์ มาในลุคสายลับผ่าน VTR และมาปรากฏตัวในชุดสูทชุดเดียวกับใน VTR ตรงประตูทางเข้าด้านบนการเปิดตัวของแอสตัน มาร์ติน เรียกได้ว่าตื่นตาตื่นใจ จนทำให้ความง่วงที่เรามีหายไปเป็นปลิดทิ้ง ก่อนที่ทั้งสองคนจะแวบไปเปลี่ยนชุดเป็นชุดนักขับ เพื่อลงมาเปิดตัวรถ AMR25 ที่มาในลุคสีเขียวคุ้นตาโดยหลังจากการเปิดตัวของแอสตัน มาร์ติน ก็มาถึงคิวของเมอร์เซเดสที่เราได้เห็น จอร์จ รัสเซลล์ กับ คิมี อันโตเนลลี ซึ่งนับได้ว่าเป็นยุคใหม่ของทีม หลังการจากไปของ เซอร์ลูอิส แฮมิลตัน ที่ย้ายไปร่วมทีมเฟอร์รารีไวต์ฮอลก็แก้ง่วงให้ผู้ชมด้วยการสัมภาษณ์ กอร์ดอน แรมซีย์ เกี่ยวกับประเด็นร้อนในปีก่อน นั่นคือการพูดคำหยาบของนักขับ ซึ่งแรมซีย์ก็เห็นด้วยกับการที่บางครั้งนักแข่งจะสบถออกมาตามอารมณ์ที่พวกเขาคิดหรือเป็น ณ ตอนนั้น ซึ่งเรียกเสียงปรบมือจากแฟนๆ ได้ทั้ง O2 Arenaแต่เรายอมรับว่าการเปิดตัวของแอสตัน มาร์ติน ที่ตื่นตาตื่นใจ ทำให้การเปิดตัวของ 3 ทีมหัวตารางที่เหลือหลังจากนี้ดูจืดลงไปสักเล็กน้อยจริงๆเรดบูลแม้จะมาพร้อมกับ VTR ที่ยอดเยี่ยมสไตล์ Red Bull Media แต่การเห็น แม็กซ์ เวอร์สแตพเพน เดินออกมาพร้อมกับ เลียม ลอว์สัน และเอ็กซ์ตร้าของเรดบูล ไม่ได้ทำให้เรา Hype เท่าตอนที่เห็นแอสตัน มาร์ตินหลังจากนั้นเป็นเหมือนไฮไลต์ของงานกับการเปิดตัวของทีมเฟอร์รารีในวันครบรอบ 127 ปีชาตกาลของ เอ็นโซ เฟอร์รารี ที่มาพร้อมกับรถสีแดง-ขาว แต่นั่นยังไม่โดดเด่นและเรียกเสียงจากแฟนๆ ได้เท่ากับการปรากฏตัวของ เซอร์ลูอิส แฮมิลตัน ที่ทำให้หนุ่มหล่อเพื่อนร่วมทีมอย่าง ชาร์ลส์ เลอแคลร์ ดูหมองลงไป แม้ว่าเขาจะดูดีมากในชุดสูทก่อนหน้านี้แฮมิลตันเรียกเสียงเชียร์จากแฟนๆ ได้กึกก้อง ก่อนกล่าวในชุดสีแดงของเฟอร์รารีว่า “สวัสดีตอนเย็นทุกคน“เป็นค่ำคืนที่ยอดเยี่ยมมากที่ได้อยู่ที่นี่ท่ามกลางพวกคุณทุกคน คำที่ผมกำลังคิดถึงคือ ‘มีพลังเต็มเปี่ยม’ ผมรู้สึกมีชีวิตชีวามาก เพราะทุกอย่างล้วนใหม่หมด ผมแค่มุ่งเน้นไปที่สิ่งที่จะเกิดขึ้นในอนาคต ผมตื่นเต้นมากที่ได้เป็นส่วนหนึ่งของทีม”ในขณะเดียวกัน แจ็ค ไวต์ฮอล ก็ยังแซวแบบติดตลกไปยังเมอร์เซเดสว่าจะรู้สึกอย่างไรเมื่อเห็นอดีตแชมป์โลกของพวกเขาเดินจากไปร่วมงานกับคู่แข่ง“มันเป็นฝันร้ายที่ย่ำแย่ที่สุดของทุกคน พาร์ตเนอร์ของคุณที่ร่วมเดินทางกันมา 10 ปี ย้ายไปเดินร่วมกับม้าลำพองแห่งอิตาลี”แม้จะเป็นทีมจากอิตาลี แต่เฟอร์รารีปิดเซสชันการพรีเซนต์ของพวกเขาด้วยเสียงเชียร์ที่น่าจะดังที่สุดในค่ำคืนที่ผ่านมา เป็นสัญญาณที่บอกว่าแฟนๆ ต่างตั้งตารอคอยที่จะได้เห็น ‘ท่านเซอร์’ ลงขับรถสีแดงเต็มที่แล้วแน่นอนว่าทีมสุดท้ายที่ขึ้นมาพรีเซนต์คือทีมแชมป์ประเภทผู้ผลิตอย่างแม็คลาเรน ซึ่งแน่นอนว่าพวกเขาไม่ได้มาตัวเปล่า เพราะพวกเขามาพร้อมกับถ้วยแชมป์และไม่ใช่แค่ถ้วยแชมป์เท่านั้น พวกเขายังขนรถขึ้นมาบนเวที 4 คัน โดยยังไม่รวมกับรถ MCL 39 ที่จะได้รับการเปิดตัวด้วยมือของสองผู้ยิ่งใหญ่ในทีมอย่างซีอีโออย่าง แซ็ก บราวน์ และทีมบอสอย่าง อันเดรีย สเตลลาสองผู้นำของทีมแชมป์เก่าในประเภททีมผู้ผลิตเดินไปเปิดผ้าสีดำที่คลุมรถรุ่นใหม่ที่จะใช้แข่งขันในฤดูกาลใหม่ด้วยมือพวกเขาเองหลังจากนั้นสองนักขับอย่าง แลนโด นอร์ริส กับ ออสการ์ ปิอัสทรี ก็เดินเข้ามาสู่เวทีและให้สัมภาษณ์กันเป็นเวลาสั้นๆ ก่อนที่พวกเขาจะลงจากเวทีไปเป็นทีมสุดท้ายงานเปิดฤดูกาล 2025 ของ F1 จบลงด้วยการแสดงดนตรีสดและการปรากฏตัวทิ้งท้ายของนักขับทุกคนและรถทุกคัน ก่อนสัญญาณการถ่ายทอดสดจะปิดลงไปหลังจากการถ่ายทอดสดจบลง แม้จะง่วงมาก แต่พระอาทิตย์ก็ใกล้จะขึ้นแล้ว เราเลยนั่งคิดเล่นๆ ว่า ลิเบอร์ตี้ มีเดีย เจ้าของ F1 ทำแบบนี้ไปเพื่ออะไรคำตอบอาจจะเป็นคำง่ายๆ อย่าง ‘กระแส’ตามปกติแล้ว F1 จะแยกกันเปิดตัวทีมอย่างเป็นเอกเทศ ทำให้แต่ละทีมได้รับกระแสความสนใจไม่เท่ากัน บางทีมอาจไม่ดึงดูดใจแฟนๆ เลยด้วยซ้ำการจัดงานเปิดตัวพร้อมกันในครั้งเดียวจึงเป็นเหมือนการเรียกแฟนๆ มารวมตัวกันและมันประสบความสำเร็จอย่างงดงาม จากการมีคนดูสดพร้อมกันสูงสุดกว่า 1.1 ล้านคน และมีผู้ชมรวม 4.6 ล้านคนตลอดการถ่ายทอดสดความสำเร็จในค่ำคืนนี้อาจต่อยอดไปสู่การจัดงานเปิดตัว F1 ในทุกปีหลังจากนี้ก็ได้ และงานนี้ก็จะเป็นเหมือนจุดเริ่มต้นที่จะสื่อสารไปถึงแฟนๆ ในอนาคตว่าF1 กำลังจะเปิดฉากแล้ว…อ้างอิง:https://www.bbc.com/sport/formula1/articles/c4g0dkd1xzjohttps://www.the-race.com/formula-1/f1-2025-launch-event-our-verdict/",https://thestandard.co/f1-o2-arena/
