title,date,content,link
ตู่ ปิยวดี-มาวิน รับเห่อลูกมาก นัดดูฤกษ์คลอดแล้ว คุณพ่อลั่นถ้าให้แฮปปี้ต้องมีอีกคน,วันที่ 22 กุมภาพันธ์ 2568 - 12:40 น.,"ตู่ ปิยวดี-มาวิน รับเห่อลูกมาก นัดดูฤกษ์คลอดแล้ว คุณพ่อลั่นถ้าให้แฮปปี้ ต้องมีอีกคน
หลังจากประกาศข่าวดีให้ทราบว่ากำลังจะมีเบบี๋ตัวน้อย ก็ทำเอาว่าที่คุณพ่อคุณแม่ป้ายแดงเห่อกันสุดๆ สำหรับผู้จัดคนเก่ง ตู่ ปิยวดี และสามี วิน มาวิน ที่ล่าสุด (วันที่ 21 ก.พ.) ทั้งคู่มาร่วมงาน SAVE THE DATE FOR GFC RAMA 9 INTERNATIONAL GRAND OPENING  ณ GFC Rama 9 International ก็ได้ให้สัมภาษณ์กับสื่อมวลชนว่า
อันนี้คือไตรมาสสุดท้ายก่อนคลอดแล้วใช่ไหม?
มาวิน : “ใช่ครับ ตื่นเต้นมากครับ”
ตู่ : “เห่อมาก”
อาการมันเป็นยังไง?
ตู่ : “เก็บอาการไม่ค่อยอยู่”
มาวิน : “เก็บทรงไม่ค่อยอยู่จริงๆ ครับ”
ตู่ : “อาการก็คือเวลาไปดูอัลตราซาวด์ ก็จะบอกว่าอะไร”
มาวิน : “ก็จะบอกว่า จมูกเหมือนพ่อเลย มีคางแล้ว”
ตู่ : “เหมือนพ่อไปหมดทุกอย่าง”
มาวิน : “เหมือนพ่อหมดเลยตอนนี้”
คุณพ่อเคลมหมดเลยตอนนี้?
มาวิน : “เคลมหมดครับ เคลมหมดเลย ประกันชั้นหนึ่ง”
ตู่ : “เคลมทุกอย่าง ขายาวเหมือนพ่อหมด”
มาวิน : “ถูกต้องครับ”
ตู่ : “แต่แม่ตั้งท้องนะ”
แต่จริงๆเราอยากให้เหมือนหรือยังไงก็ได้?
ตู่ : “คนละครึ่งละกัน”
มาวิน : “ผมก็ได้หมดครับ เหมือนเขาก็ได้ เพราะว่าสวยครับ ลูกผมก็จะได้หน้าตาดีๆ”
ตู่ : “แต่ที่สำคัญ อยากให้เขาแข็งแรง สมบูรณ์ เพราะตอนนี้ก็สัปดาห์ที่ 27 แล้ว กำลังจะเข้าเดือนที่ 7 พอเข้าเดือนที่ 7 เราก็ต้องเริ่มนับว่าลูกดิ้นวันนึงกี่ครั้ง น้อยไปไหม มากไปไหม ก็เป็นประสบการณ์ใหม่ ไม่เคยทำ”
มาวิน : “ใช่ เป็นประสบการณ์ใหม่ ก็ตื่นเต้นมากตั้งแต่วันแรก ตั้งแต่ตอนที่รู้ว่าเขาได้ไข่มา ผมก็เครียด เพราะว่าของวินเนี่ยปีหลังๆ ทำงานเยอะมาก จากสเปิร์มเมื่อ 4 ปีที่แล้วมันมีเยอะมาก พอหลังๆ มันน้อยลง เหมือนที่คุณพุฒพูดบนเวที มันว่ายวนอยู่กับที่ แล้วเขามีตัวสเปิร์มแม็กซ์ สามารถคัดสเปิร์มที่ดีที่สุดมา เพราะไข่ทองคำหายาก ถ้าเกิดสเปิร์มไม่ดีเข้าไป กลัวมีปัญหาอีกก็คัดมาจนได้”
ตู่ : “คือที่ GFC เขามีเทคโนโลยีสำหรับคนมีบุตรยาก ครบถ้วนจริงๆ ตัวสเปิร์มแม็กซ์ นักวิทยาศาสตร์เองก็ต้องเก่งด้วยที่จะคัดสเปิร์ม เวลาได้ทีนึงก็เป็นล้านๆตัว ก็คัดมา 3–4 ตัว เพื่อมาผสม ตัวสเปิร์มแม็กซ์มันจะไปช่วยตัวที่นักวิทยาศาสตร์คัดมาแล้ว DNA ข้างในมันสมบูรณ์จริงๆ”
มาวิน : “ดีสุดไหม พร้อมหรือเปล่า”
มีอาการแพ้ท้องหนักไหม?
ตู่ : “ไม่มีอาการแพ้เลยแม้แต่วันเดียว ไม่แพ้เลย แต่แค่กินเยอะมาก”
มาวิน : “ที่แปลกคือเขากินทุกอย่างที่เขาไม่เคยกินเช่น ปลาทู หัวปลาทูเขาไม่เคยกิน ผมให้เขากิน เขาก็ยอมกิน เขากินทุกอย่าง”
ตู่ : “หรือปกติที่ไม่กินก็กิน แล้วก็รู้สึกว่าอะไรก็อร่อยไปหมด”
มาวิน : “เวลาไปถ่ายคลิปด้วยกัน แล้วต้องไปร้านขนมหวาน เขาชอบบอกผมว่าเธอห้ามด้วยนะ ฉันกินได้คำเดียว แล้วหมอดุฉัน ฉันจะไม่กินแล้ว ร้านนี้ไม่กินแล้ว แต่พอหยิบถ้วยขนม ยืนจ้อง ผมก็ซดหมดถ้วยเลย แล้วไม่เหลือให้เขา”
ตู่ : “ก็ให้เขากินให้หมดไปเลย เราจะได้ไม่กิน”
แล้วเรื่องของอารมณ์ มีหงุดหงิดบ้างไหม?
ตู่ : “ไม่เลย”
มาวิน “ไม่เลย โชคดีมาก อารมณ์ดีมากครับ ผมเลยสบายไปด้วย”
ตู่ : “คือเคยได้ยินคนบอกว่าคนที่ตั้งครรภ์จะมีความสุขมาก แต่เราก็ไม่ได้คิดว่าจะมีความสุขขนาดนี้ คือแฮปปี้มาก แต่ปกติเป็นคนทำงานเยอะ แล้วบางทีเราจะเครียดกับงาน แต่พอเรามีลูกเราก็รู้สึกว่า ปล่อยมันไปบ้าง ก็ชีวิตแฮปปี้มากค่ะ”
มาวิน : “ใช่ ปล่อยวางง่ายขึ้นครับ ลดอัตราการบ่นไปได้เกินครึ่งเลยครับ(หัวเราะ)”
แสดงว่าการบ่นของเขาหายไปเลยใช่ไหม?
มาวิน : “เขาอารมณ์ดี แล้วบางทีเราทำอะไรผิดพลาด เขาดุแล้วเขาหายเลย ซึ่งเราก็เป็นหมาหงอย พอดุมาแล้วเขามองแล้วยิ้ม เราก็งง เกิดอะไรขึ้น”
คือทางออกสำหรับการแก้ภรรยาบ่น?
มาวิน : “ท้องไปเรื่อยๆเลย ออกลูกเยอะๆ”
ตู่ : “ตอนนี้คือ 7เดือน ก็เหลืออีก 2เดือน น่าจะคลอด ยังรู้สึกว่ามันเร็วจัง อยู่อีกแปปนึงก็ได้ แฮปปี้”
มาวิน : “พออัลตราซาวด์ลูก ก็ถามว่าเอาอีกสักคนไหม”
มีโอกาสไหม?
มาวิน : “ผมก็เดี๋ยวขอดูคนแรกก่อนดีกว่าครับ ว่าเขาออกมาแล้วเป็นอย่างไร เราก็มือใหม่ด้วย ยังไม่สามารถที่จะเคลมได้ แต่คิดว่าถ้าให้แฮปปี้ ก็ต้องมีอีกคนนึงครับ”
ตู่ : “ก่อนหน้านี้เราไปญี่ปุ่นมา เพราะว่าเดี๋ยวเราจะเดินทางไม่ได้อีกยาว เดือนที่ 7 จะเริ่มเดินทางไม่ได้แล้ว ขึ้นเครื่องบินไม่ได้ ตอนไปญี่ปุ่น เราก็เดินวันละหมื่นก้าว เริ่มไม่เหนื่อยแต่พอเข้าเดือนที่ 7 มันเริ่มเหนื่อย เหมือนมีหัวใจ 2 ดวงอยู่ในตัวเรา คุณแม่ก็จะหัวใจเต้นเร็วขึ้น เราก็จะเหนื่อยง่าย”
เหมือนพี่ตู่มีความเป็นแม่สูงด้วยไหม เพราะเริ่มมีลูก?
มาวิน : “ต้องเห็นยืนอยู่หน้าตู้ ตามร้านอาหาร แล้วเขายืนมองไปแล้วลูบท้องไปด้วย เธอจะทำอะไร ลืมตัว”
ตู่ : “บางทีก็เผลอ อยากกิน”
แต่เราทำได้เพื่อลูก เพราะหมอห้ามต้องควบคุม?
มาวิน : “ทำไม่ค่อยได้หรอกครับ”
ตู่ : “คุยกับคุณหมอครั้งนึง แล้วน้ำหนักขึ้นมาเยอะ ขึ้นมา 2 กิโลกรัมในช่วงเดือนแรกๆ ซึ่งคุณหมอก็ อุ๊ย มันเยอะไปนะ ก็บอกหมอว่า ได้ เดี๋ยวเดือนหน้าจะลดลงมาให้ได้ พอกลับไปหาหมอ ขึ้นมาอีก 3 กิโลกรัม น้ำหนักของลูกเกินเกณฑ์ มันลงลูกเยอะ เบบี๋โตไวมาก”
มาวิน : “แต่ยังดีของเขาออกท้องเยอะ ตัวเขาไม่ค่อยออกเท่าไหร่”
เพศล่ะ?
มาวิน : “เพศเดี๋ยวรอเดือนหน้าให้เขาเฉลย เรื่องนี้ผมจะไม่ยุ่ง”
เมื่อกี้บอกอยากให้สวยเหมือนแม่?
มาวิน : “เพราะแม่สวยครับ ลูกออกมาหน้าตาดีแน่นอน ทำไมไม่มองว่าของเล่นที่ผมเตรียมไว้ของลูกชายล้วนๆ ใจผมอยากได้ทั้งคู่เลย ทั้งชายทั้งหญิง ได้หมดเลย เราผู้ชายเนอะ อยากมันส์ๆ เพราะของที่เตรียมไว้คือมังกร”
ห้องเตรียมไว้หมดแล้ว ทุกอย่างพร้อม?
ตู่ : “เดี๋ยวเราจะย้ายบ้านดือนหน้า แล้วจะเริ่มเตรียมห้อง เริ่มสัมภาษณ์พี่เลี้ยงแล้ว น่าจะคลอดประมาณพฤษภาคมค่ะ พี่เลี้ยงต้องมาอยู่กับเราล่วงหน้า 1 เดือน เขาจะต้องช่วยเตรียม”
มาวิน : “เป็นส่วนที่ดี เพราะบ้านใหม่เราจะสร้างก็เสร็จพอดี ก็ไปอยู่บ้านใหม่เลย ทุกอย่างทำไมเป๊ะขนาดนี้ครับ”
ต้องดูฤกษ์คลอดไหม?
ตู่ : “ดูค่ะ นัดพระอาจารย์ไว้ต้นเดือนหน้า”
มาวิน : “เป็นพระอาจารย์ที่เรานับถือ เป็นคนเดียวกับที่ดูฤกษ์แต่งงานให้ (ตู่ : จำได้ไหมว่าวันที่เท่าไหร่?) วันที่ 20 ธันวา อยู่ๆจะวูบเลยเมื่อกี้ โอ้ย ใจเต้นแรง เสียวแวบเลย เขาให้ฤกษ์มาล่วงหน้าเป็นปีเลย อากาศที่เมืองไทยเอาต์ดอร์ แล้วก็ประกาศล็อกดาวน์โควิดเลย”
ตู่ : “เราแต่ง 20 ธันวา แล้วพอ 21 ล็อกดาวน์เลย คืองานสุดท้ายของปีนั้นเลย”
การดูพี่เลี้ยงคำนึงถึงอะไรเป็นอย่างแรก?
ตู่ : “จริงๆ เป็นความรู้ใหม่ของเราเหมือนกันว่าต้องสัมภาษณ์ยังไง อาจต้องดูคนที่จริตตรงกับเรา ต้องดูหลายอย่างมาก เช่น พฤติกรรมดูความสะอาด ดูบุคลิก ดูดวงด้วย ต้องได้ 3 คนก่อนแล้วค่อยดูดวง ตอนนี้มีให้เลือกอยู่ 10 กว่าคน”
ดูดวงยังไง?
มาวิน : “ดูโหงเฮ้งใบหน้า ดูทุกอย่าง ดูจังหวะ เรื่องนี้ผมจะไม่ยุ่ง”
ตู่ : “จะมีปัจจัยหลายอย่าง บางคนอาจเลี้ยงอย่างเดียว บางคนไม่ซักผ้า ไม่ทำกับข้าว เราต้องดูว่าคนไหนเป็นยังไง”
เราอยากได้ครอบคลุมเลย?
ตู่ : “ถ้าฟูลได้เลยก็ดีค่ะ แต่ก็ต้องดูเรื่องราคาด้วยเนอะ ก็แรงอยู่ เราจะคัดเลือกคนที่มีความรู้เรื่องปฐมพยาบาลด้วย เพราะเราเป็นพ่อแม่มือใหม่ เราไม่รู้อาการใดๆ อยากให้คนที่สามารถปฐมพยาบาลเบื้องต้นได้หรือมีศูนย์ที่สามารถโทรได้24ชั่วโมง เวลาลูกมีอาการอะไรสามารถนำลูกเข้าศูนย์ได้เลย น่าจะเลือกแบบนั้น”",https://www.matichon.co.th/entertainment/news_5061190
ยังโอม ถูกตัดต่อภาพ โปรโมตเว็บพนัน ลั่นไม่เคยยุ่ง เผยบทเรียนชีวิต ครอบครัวเกือบพังทลาย,วันที่ 22 กุมภาพันธ์ 2568 - 11:19 น.,"ยังโอม ถูกตัดต่อภาพ โปรโมตเว็บพนัน ลั่นไม่เคยยุ่ง เผยบทเรียนชีวิต ครอบครัวเกือบพังทลาย
ปัญหาการพนันออนไลน์ นับได้ว่าเป็นปัญหาสำคัญ ที่ทำร้ายครอบครัวคนจำนวนไม่น้อย ล่าสุด “YOUNGOHM” นายรัธพงศ์ ภูรีสิทธิ์ หรือยังโอม แร็พเปอร์ชื่อดัง ได้ออกมาพูดถึงปัญหาดังกล่าว และระบุว่าถูกแอบอ้างชื่อไปโฆษณาหลายครั้ง ดังนี้
“วันนี้ผมเห็นคนบางกลุ่มพยายามตัดต่อรูปผมไปใช้ในการโปรโมตเว็บพนัน บ้างบอกผมเปิดเว็บพนัน
ผมแค่อยากจะบอกว่าผมไม่เคยยุ่งเกี่ยวกับเว็บพนัน ผมไม่เล่นพนัน และผมไม่ส่งเสริมให้ใครไปยุ่งเกี่ยวกับเรื่องพวกนี้นะครับ ถ้าเห็นที่ไหนคือปลอมทั้งหมด
ผมไม่ได้อคติกับคนที่ชอบเล่น แต่ครอบครัวผมเคยเกือบพังทลายเพราะการพนัน และมันเป็นบทเรียนที่สำคัญมากๆ ในชีวิตผม และผมก็เห็นคนที่พังเพราะมันมาเยอะแล้ว
ยังไงก็ขอให้ทุกคนดูแลตัวเอง ใช้ชีวิตกันอย่างมีสตินะครับ”",https://www.matichon.co.th/entertainment/news_5061116
เก๋ไก๋ ชัดเจนมาก เรียก อาร์บี แฟนได้เลย หวานชื่นรักครั้งนี้ดีที่สุด,วันที่ 21 กุมภาพันธ์ 2568 - 20:54 น.,"เก๋ไก๋ ชัดเจนมาก เรียก อาร์บี แฟนได้เลย หวานชื่นรักครั้งนี้ดีที่สุด
ถือเป็นการเปิดตัวหวานใจชาวต่างชาติอย่างเป็นทางการ สำหรับนักแสดงและยูทูปเบอร์สาวชื่อดัง เก๋ไก๋ สไลเดอร์ หรือ เก๋ไก๋ ณัฐธิชา นามวงษ์ ที่ในวันนี้ยูทูปเบอร์สาวมาร่วมงาน 3CE Dream in Cashmere in BKK เปิดตัว 3CE Cashmere Hug Lipstick ณ ลานพาร์คพารากอน ห้างสรรพสินค้าสยามพารากอน โดยมีหวานใจสุดหล่อชาวเยอรมัน อาร์บี มาร่วมส่งกำลังใจให้ยูทูปเบอร์สาวที่งานด้วย
ทั้งนี้ก่อนเริ่มงาน เก๋ไก๋ ก็ได้ให้สัมภาษณ์กับสื่อมวลชนถึงเส้นทางความรักของเจ้าตัวและอาร์บีให้ฟังว่า
ถามเรื่องหัวใจ หวานเกินไปแล้ว?
“หัวใจก็แดงนะคะ ข้างในเป็นเลือด หัวใจเป็นเลือดก็ต้องเป็นสีแดง หรือว่าคุณเป็นสีน้ำเงิน”
มันชัดเจนเกินคุณกับอาร์บี
“อาร์บีน่ารักมากเลย วันนี้อาร์บีมาด้วย”
ให้สร้อยนี่คือตีตราจองแล้วใช่ไหม สำหรับสร้อยเพชรที่เขาให้?
“ก็คือเขาซื้อให้เป็นของขวัญวันคริสต์มาส”
แล้ววาเลนไทน์ที่ผ่านมาล่ะ?
“วาเลนไทน์ได้ดอกกุหลาบ แล้วก็ช็อกโกแลต ได้ดอกกุหลาบประมาณ 5 ดอก ชอบเลข 5 (หัวเราะ)”
เขาน่ารักยังไง?
“เป็นคนน่ารัก เป็นคนที่อยู่ด้วยและเราแฮปปี้ เรามีความสุข”
แสดงว่าสเตตัสคือชัดเจนมากๆ แล้ว?
“เราก็เปิดเลย เราก็เปิดกับทุกคนว่าเก๋ไก๋ มีแฟนแล้วนะ”
ย้อนกลับไปพูดถึงเส้นทางความรักของเรา ในการตกลงปลงใจว่าเป็นแฟนคนนี้?
“ย้อนกลับไปบอกเลยว่าเรารู้จักกันตอนช่วงคริสต์มาสปีที่แล้ว แล้วคริสต์มาสปีที่แล้วเหมือนขอกับซานต้าว่าอยากมีคนที่อยู่กับเราในคริสต์มาสอีกปีข้างหน้า แล้วเขาอาจจะได้ยินไง เขาก็เลยส่งอาร์บีมา”
ไปขอที่ไหน?
“ซานต้าที่ฮ่องกง ไม่ใช่ คือวันนั้นวันแรกที่เราเจออาร์บี วันนั้นเป็นวันคริสต์มาส เราถ่ายละครเสร็จ แล้วเราก็ไปจับของขวัญคริสต์มาสกับเพื่อนๆ เราก็เลยได้เจอครั้งแรก เราก็ยังไม่รู้จักว่าเขาชื่ออาร์บีหรืออะไร แต่ว่าเขาเป็นน้องชายของเพื่อน ก็เลยมีช่วงหนึ่งที่เราชวนกันไปทะเล เป็นบ้านทะเลที่ชวนทีมงาน ครอบครัว มันก็เลยน่าจะเริ่มตั้งแต่ตอนนั้น
เริ่มทักทายยังไง?
“ก็คือเขามากับพี่สาวกับเพื่อนๆ เราก็ได้คุยกันตอนนั้น เหมือนเล่นเกมชนลงเก้าอี้ แล้วก็ยิงพูลเล่นในบ้านพัก Beach House ก็คือบ้านริมทะเล”
ตกหลุมรักอาบีช่วงไหน?
“จำไม่ได้เลย แต่ว่าตอนนั้นก็รู้สึกว่าเขาน่ารักดีและเป็นช่วงที่เราอยากฝึกภาษา เราก็เลยเหมือนได้คุยเป็นเพื่อนกันก่อน ณ ตอนนั้น”
คุยนานหรือยัง?
“คุยนาน เพราะว่าเป็นช่วงที่คุยแล้วเขาก็กลับไปที่เยอรมัน แล้วก็กลับไปที่อาร์เมเนีย เพราะว่าบ้านเขาอยู่ที่นั่น”
สเตตัสเป็นแฟนกันมานานหรือยัง?
“หนูอายุ 28 ใช่ไหมคะ วันที่ 28 วันเกิด เดือน 9 ปีที่แล้ว อันนี้เราเฉลยตรงนี้เลย เพราะว่าตอนนั้นเราก็ต้องคุยกันก่อนว่าเป็นเพื่อน เราก็ไม่กล้าบอกว่าเป็นอะไรยังไง แต่ว่าเป็นคนข้างลิฟต์ แล้วก็เป็นคนคลั่งรัก (ยิ้ม)”
ชาวต่างชาติดียังไง?
“อย่างน้อยเราก็เหมือนมีเพื่อนคุยที่เป็นภาษาอีกภาษานึง คือตอนแรกใจเรารู้สึกว่าอย่างน้อยเรามีเพื่อนที่พูดอีกภาษานึง แล้วก็ได้ฝึกหลายๆ อย่าง แล้วถ้าเราจะไปไหน ไปเที่ยว ไปเดินทาง เราอาจจะมีสกิลนึงขึ้นมา ก็คืออย่างน้อยสกิลด้านการเป็นเพื่อน มีเพื่อนชาวต่างชาติ แล้วก็ได้ภาษา หรืออาจจะแบบมาทำงาน”
แอคเซ้นส์คือคล่องเลย?
“ก็ยังคงต้องฝึกอยู่”
แพลนอนาคตยังไงบ้างกับคนนี้?
“เรื่อยๆ เรียนรู้กันไปเรื่อยๆ มีหลายๆ อย่างที่อยากจะฝึก อยากจะไปทำกิจกรรมร่วมกัน อยากทัวร์เที่ยวเมืองไทยไปด้วยกัน”
ไลฟ์สไตล์ต่างกันเยอะไหม?
“เหมือนเป็นไลฟ์สไตล์ที่ซัพพอร์ตกันเลย ที่จริงก่อนหน้านี้หนูไม่ค่อยออกไปข้างนอกบ่อย เพราะว่าทำงาน แต่ว่าช่วงนี้ก็ได้ออกไปเที่ยว ไปเจอทุกๆ คน ก็แฮปปี้”
เห็นว่าเก๋ไก๋พาไปหาแม่ด้วย?
“ค่ะ อ๋อในคลิปคือตอนตอนทะเลเหรอ? อันนั้นคือวันเดียวกันที่เจอช่วงหลังคริสต์มาส คือปีใหม่ปีที่แล้ว (คุณแม่ว่ายัง?)
คุณแม่บอกว่าน่ารักมาก”
คุณแม่ไม่ติด?
“แม่ไม่ติดค่ะ”
บอกแฟนๆ หน่อยกับรักครั้งนี้?
“ก็ดีค่ะ ดีแล้ว ดีที่สุด”",https://www.matichon.co.th/entertainment/thai-entertainment/news_5060806
ชีเสิร์ฟความน่ารัก ‘มินนี่ (G)I-DLE’ ปลื้มแฟนๆ มาเชียร์เยอะ เผยสิ่งที่ชอบทำเวลามาไทย,วันที่ 21 กุมภาพันธ์ 2568 - 20:04 น.,"ชีเสิร์ฟความน่ารัก ‘มินนี่ (G)I-DLE’ ปลื้มแฟนๆ มาเชียร์เยอะ เผยสิ่งที่ชอบทำเวลามาไทย
เต็มไปด้วยรอยยิ้มและความสดใสสุดๆ เมื่อ มินนี่ ณิชา ยนตรรักษ์ หรือ มินนี่ (G)I-DLE ศิลปินสาวชาวไทยที่โด่งดังไกลระดับโลก ได้ปรากฏตัวในงาน 3CE Dream in Cashmere in BKK เปิดตัว 3CE Cashmere Hug Lipstick ณ ลานพาร์คพารากอน ห้างสรรพสินค้าสยามพารากอน ซึ่งมีเหล่าเนเวอร์แลนด์มารอเชียร์และส่งกำลังใจให้ศิลปินสาวกันอย่างล้นหลาม
โดยมินนี่ได้กล่าวความรู้สึกที่ได้มาร่วมงานในครั้งนี้ว่า “อันดับแรกมินนี่ก็ดีใจและเป็นเกียรติมากๆ ที่ทางแบรนด์ 3CE ให้เกียรติมินนี่มาร่วมงานในวันนี้ และดีใจมากๆ ที่ได้เจอ และก็รักทุกคน ไม่คิดว่าทุกคนจะมาหามินนี่กันเยอะขนาดนี้”
พร้อมกันนี้มินนี่ยังได้เผยถึงกระแสตอบรับที่ดีของมินิอัลบั้มแรกที่มีชื่อว่า ‘HER’ อีกว่า “ดีใจมากๆ เลยที่ทุกคนชอบโซโล่อัลบั้มแรกในชีวิตของมินนี่ที่มินนี่ตั้งใจทำมากๆ รอบนี้จริงๆ มินนี่มาได้ประมาณ 3-4 วันแล้วมาโปรโมตโซโล่อัลบั้มที่เมืองไทย ก็หวังว่าใครที่ยังไม่ได้ฟัง ก็อยากให้ลองไปฟังได้อัลบั้ม HER เป็นโซโล่อัลบั้มแรกที่มินนี่ตั้งใจทำ”
อีกทั้งมินนี่ยังถามแฟนๆ อีกว่า “เต้นกันหรือยังคะ เดี๋ยวจะรอดู หนูก็เช็กฟีดแบ็กตลอด ฟีดแบ็กดีมาก อยากให้เนเวอร์แลนด์ไทยมาเต้นกันเยอะๆ
และยังมีป็อปอัพสโตร์ด้วย ใครที่ยังไม่ได้แวะไป ก็แวะไปชมกันได้ มีจนถึงวันที่ 23 กุมภาพันธ์นี้ค่ะ”
เมื่อถามว่าถ้ามีเวลาว่างอยากทำอะไรเป็นพิเศษไหม? มินนี่เผยว่า “ความจริงรอบนี้ยังไม่ได้ทำ 1 อย่าง ยังไม่ได้ไปนวดเลยอ่ะ ปกติหนูกลับมาทุกครั้งจะต้องหาเวลาไปนวด แต่รอบนี้ยุ่งมาก ก็เลยไม่ได้ไปนวด ก็อยากไปนวด มีหมอนวดเจ้าประจำ แต่ขออุบไว้ก่อน ก็ยังโชคดีที่มีโอกาสได้ไปทานข้าวกับที่บ้านแล้ว วันนี้ครอบครัวมาด้วย แต่ไม่บอกว่าอยู่ไหน (หัวเราะ)”
สุดท้ายมินนี่ก็ได้ฝากแฟนๆ เนเวอร์แลนด์ ชาวไทยทุกคนว่า “มินนี่เพิ่งปล่อยโซโล่ อัลบั้มแรกในชีวิตของมินนี่ชื่อว่า HER ไปเป็นที่เรียบร้อยแล้ว สำหรับใครที่ยังไม่ได้ ฟังก็อยากให้ไปติดตามกันได้ มีทั้งหมด 7 เพลง มินนี่มีส่วนในการโปรดิวซ์ทุกๆ เพลงเลย แล้วก็ตั้งใจ ใส่ใจในทุกๆ รายละเอียด มีส่วนร่วมในการคิดตั้งแต่คอนเซปต์จนถึงทุกๆ อย่างเลย ก็อยากให้ไปฟังกันได้ค่ะ”",https://www.matichon.co.th/entertainment/thai-entertainment/news_5060754
ตำรวจเปิดสาเหตุเสียชีวิต คิมแซรน นักแสดงเกาหลี วัย 25 ปี,วันที่ 21 กุมภาพันธ์ 2568 - 19:18 น.,"เปิดสาเหตุ คิมแซรน นักแสดงเกาหลี เสียชีวิต ตำรวจแถลงปิดคดี ยืนยันไม่มีสิ่งผิดปกติในการสืบสวน
หลังข่าวการเสียชีวิตของนักแสดงสาวชาวเกาหลีใต้ คิมแซรน วัย 25 ปี เมื่อวันที่ 16 กุมภาพันธ์ สร้างความช็อกให้กับวงการบันเทิงและแฟนคลับอย่างมาก โดยเธอถูกพบเสียชีวิตที่บ้านพักในย่านซองดงกู กรุงโซล ในขณะที่ตำรวจยังไม่ระบุสาเหตุการเสียชีวิต และอยู่ระหว่างการสืบสวน
ความคืบหน้าล่าสุดวันที่ 21 ก.พ.2568 สื่อเกาหลีรายงานว่า เจ้าหน้าที่ตำรวจแถลงสรุปสาเหตุการเสียชีวิตของนักแสดง คิมแซรน พร้อมปิดคดีอย่างเป็นทางการ โดยระบุว่า
“จากการตรวจสอบพบว่า คิมแซรน ได้ตัดสินใจจบชีวิตตัวเอง และจะดำเนินการตามคดีฆ่าตัวตายก่อนหน้านี้ หลังตรวจสอบนั้นไม่พบจดหมายลาแต่อย่างใด และไม่มีสิ่งผิดปกติในการสืบสวน ทั้งนี้ ตำรวจจะไม่เปิดเผยผลการชันสูตรร่างของนักแสดงสาว ตามความประสงค์ของครอบครัว”",https://www.matichon.co.th/entertainment/interstars/news_5060673
ปิดตำนานกงยูเมืองไทย ครูไพบูลย์ เสิร์ฟลุคหวานฉ่ำ เล่าในวันที่เจอดราม่ารอบตัว,วันที่ 21 กุมภาพันธ์ 2568 - 18:16 น.,"ปิดตำนานกงยูเมืองไทย ครูไพบูลย์ เสิร์ฟลุคหวานฉ่ำ เล่าในวันที่เจอดราม่ารอบตัว
ปิดตำนาน กงยูเมืองไทย พร้อมเปิดตำนานบทใหม่เป็น มาดามบูลนี่ สำหรับ ครูไพบูลย์ แสงเดือน ที่วันนี้จะมาตอบกระแสหลังเจ้าตัวสลัดลุคหนุ่มก้ามปู มาแต่งหญิง จนฮือฮาไปทั้งโลกออนไลน์ พร้อมเคลียร์ใจโดนชาวเน็ตแซะ โสดจนสติแตก อีกทั้งยังเล่าเรื่องราวสุดช้ำที่ทำธุรกิจเจ๊ง สูญเงินหลายล้าน แถมยังเจอคนรอบข้างทักครูไพบูลย์โดนทำของใส่ ผ่านทางรายการ คุยแซ่บshow ทางช่อง วัน31
ตอนนี้ในโลกออนไลน์เรียกเราชื่ออะไรบ้าง ?
“มีเยอะเลย มาดามบูลนี่, เจ๊บูลย์ ตอนนี้เขาลืมกงยูไปแล้ว”
จากหนุ่มก้ามปูทำไมมาเป็นสาวหวานได้?
“มันเกิดจากเพื่อนสาวของแม่เอง ให้ไปลองชุดถ่ายดูหน่อยเผื่อสวย แล้วชุดที่ใส่เป็นชุดผู้หญิง พอใส่ทำไมดูแปลกๆ เวลาใส่เข้าไปทำไมเดินตูดบิด”
มันเป็นเองโดยธรรมชาติใช่ไหม?
“ใช่ค่ะ มันก็เลยรู้สึกว่าหรือเราต้องเป็นแบบนี้หรือเปล่า ยิ่งได้ทาเครื่องสำอาง แต่งหน้า มันเริ่มชัดขึ้นมาแล้ว ก็เลยรู้สึกว่าถ้าฉันแต่งแบบนี้ ฉันก็สวยอยู่นะ อีกอย่างมันสนุกดี เราได้ผ่อนคลายด้วย ได้แต่งตัว หรือเรารู้สึกเป็นผู้หญิงหรือเปล่า รู้สึกว่าฉันสวย”
แต่งผู้หญิงครั้งแรกมีความเขินไหม?
“ครั้งแรกจะเขิน ไม่กล้า เพราะตอนที่เราใส่ช่วงแรก เราไม่ได้แต่งหน้าด้วย หน้ายังดำกระด่าง ยังเป็นผู้ชายอยู่ พอใส่ชุดผู้หญิงมันจะแมตช์กันไหม แต่พอแต่งหน้าด้วยมันก็เข้ากันดี”
ครั้งแรกที่เราแต่งเป็นผู้หญิง แล้วออกไปเจอผู้คนเป็นยังไงบ้าง?
“ก็มีนิดหน่อย แต่พอมีคนชม เมื่อก่อนไม่ชอบเลยเป็นผู้ชาย ดูแอค แต่พอเปลี่ยนเป็นผู้หญิงดูอ่อนโยน แล้วสวยด้วย จริตเริ่มได้ เราเลยรู้สึกมีกำลังใจในการใช้ชีวิตในโซเชียลแบบนี้”
มีคนชมไหมว่าเราแต่งตัวแบบนี้ ดูเป็นลุคสาย ฝ.?
“มีค่ะ ตอนที่ไปพัทยา ไปถ่ายงาน แล้วมีชุดดำที่เป็นทูพีซ คนบอกมาสายมาดาม สาย ฝ.”
ติดใจไหม?
“เริ่มละ เริ่มจะติดใจ”
เห็นว่าพอมาสายนี้ก็ยังไม่วายยังโดนบูลลี่?
“ยังมีๆ บางคนบอกว่า สติแตกเหรอ โดนเมียทิ้งเหรอถึงเป็นแบบนี้ ถึงว่าแหละเมียถึงทิ้ง แต่เราไม่ได้สนใจตรงนั้น คำบูลลี่มันไม่ได้หายหรอก ก็เหมือนคำชื่นชม มีมาเดี๋ยวก็ไป เราพัฒนาตัวเองดีกว่า ไม่ต้องสนใจ”
เรารับมือกับมันยังไง ไม่ว่าร่างไหน ลุคไหน ก็มีคนมาบูลลี่ตลอด?
“มีคนถามผมตลอดนะว่าเคยอ่านคอมเมนต์ไหม ผมอ่านนะ บางทีก็อยากรู้คนที่ด่าเราคือใคร ผมก็เข้าไปดูเลย ผมก็ขี้เสือกเหมือนกัน เธอเป็นใครหรอ คุณภาพชีวิตเธอเป็นยังไง บางคนเพิ่งเลิกกับผัวมา บางคนเลี้ยงลูกอยู่คนเดียว ไม่ฉันไม่โต้ตอบ ฉันให้เธอด่าเลย แล้วทุกวันนี้ มันมีบางคนที่ผมเอากลับมาเป็นเอฟซีผมเยอะ”
มีน้อยใจไหม เวลาเราทำอะไรมันก็ดูผิดไปหมด คนไม่ชอบมันก็ไม่ชอบเรา?
“มีครับ เคยท้อมากๆ ดาวน์มาก จนผมไม่ทำอะไรนานหลายเดือนเลย ช่วงที่เลิกรากันใหม่ๆ ทำอะไรไม่ได้ งานมันไม่ดี ไม่ได้มีเงินมากถึงขนาดนั้น ช่วงที่ผมออกกำลังกาย เข้าฟิตเนส คือช่วงนั้นไม่มีงานเลย ก็ดื่ม เที่ยว ไม่มีรายได้เลย แต่สุดท้ายก็ดึงตัวเองกลับมา โชคดีที่มีเพื่อนที่ทำธุรกิจออนไลน์”
มีอะไรอยากบอกคนที่ยังบูลลี่เราจนถึงทุกวันนี้?
“คืออยากจะบอกว่าขอบคุณ ขอบคุณที่ติดตาม ขอบคุณที่ดูพัฒนาการของผม ผมจะทำให้คุณเห็น เมื่อก่อนกับสิ่งที่เป็นอนาคต ฉันจะพัฒนาตัวฉันเอง คุณไม่ต้องพัฒนาก็ได้ รอดูอยู่ที่เดิม แล้วฉันจะขอบคุณที่รอดูฉัน”
เจตนาที่เราเปลี่ยนลุคมันก็คือคอนเทนต์หนึ่ง?
“ใช่ครับ มีคนบอกว่าชอบ ครูไพบูลย์ลุคนี้ ดูอ่อนโยน สร้างสีสัน ผมไม่ได้มีเจตนาเอาคอนเทนต์ของเพศที่สาม มาล้อเลียน หรือมาเล่น ฉันคบเพื่อนแบบนี้ฉันมีความสุข ฉันก็เลยอยากนำเสนอแบบนี้”
พอเรามาเป็นลุคมาดาม  ปิดตำนานกงยูเมืองไทยเลยไหม?
“ถามว่าปิดตำนานไหม มันอยู่ที่ผู้ดูผู้ชมมากกว่า ว่าอยากให้ผมเป็นอะไรในความสุขของเขา เขาเยอะกว่าเรา เราต้องเปลี่ยนแปลงเพื่อคนหมู่มาก”
เมื่อก่อนมีแต่สาวๆ ทักเข้ามา แต่พอมาเป็นลุคมาดามมีหนุ่มๆ ทักมาด้วย?
“เยอะเลยค่ะ มีแบบว่า.. ขออนุญาต เสวมากเลย บางคนทักมาอยากโดนครู…มากเลย แต่เป็นผู้ชายนะ (มีส่งภาพแปลกๆ มาด้วยไหม?) มีครับ ซึ่งผู้หญิงก็มีแต่บอกว่าขอเป็นลูกสาวแม่ได้ไหม ชอบ”
แบบนี้จะเปิดใจให้เพศอื่นๆ ไหม ในการเปิดใจคุยกัน?
“ผมเป็นคนชอบทุกเพศอยู่แล้วครับ ผมอยู่กับคุณทุกเจน ทุกเพศ ทุกวัย เราก็อยู่กับสภาพจิตใจตัวเอง ได้ถามตัวเองมาแล้ว เราเข้มแข็งกับตัวเองได้ เพราะฉะนั้นเราก็สามารถอ่อนโยนกับคนอื่นได้เช่นกัน”
แสดงว่าไม่ได้ปิดกั้นเรื่องของความรัก เปิดใจคบได้ ไม่เกี่ยวเรื่องเพศ?
“คุยได้ด้วย คุยแล้วมันใช่ก็ไปต่อ”
สถานะหัวใจตอนนี้เป็นยังไงบ้าง?
“ยังโสดอยู่ครับ แต่ก็มีคนเข้ามาคุยเรื่อยๆ แต่เราเองแทบจะไม่มีเวลาคุยกับใคร เพราะช่วงนี้เราทำงานหนักมาก แต่งตัววันนึงก็ปาไป 2-3 ชั่วโมงแล้ว แล้วมันยากตรงใส่ชุด ใส่ยังไงให้เข้ากับเราได้ สรีระเรายังไม่ตอบรับโจทย์ของความเป็นผู้หญิง”
อย่างชุดวันนี้ใครเป็นคนเลือกให้?
“เพื่อนครับ การออกแบบดีไซน์ก็เป็นเพื่อนทั้งหมด ตอนนี้คอนเทนต์ที่นำเสนอจะเป็นแนวสนุกมากกว่า แต่งหน้าจริงแต่ก็จะสนุก ให้คนดูไม่เครียด”
เรื่องของหัวใจจริงๆ ก็อยากมีสาวๆ เข้ามาคุย แต่ข่าวเราก่อนหน้านี้ ทำให้สาวๆ กลัวที่จะเข้ามาหาเราเหมือนกัน?
“เยอะเลย ผมว่าเกิน 80% เพราะคนคิดว่าเรามีปัญหาเกี่ยวกับเรื่องผู้หญิง เพราะเราเคยมีแฟน อายุก็ไม่ได้ห่างกันเยอะนะ แต่ดูเหมือนว่าเขาชอบเด็กหรือเปล่า เขามีปัญหากันมันจบหรือยัง ผู้หญิงคนใหม่ที่จะเข้ามา เขาเลยมองว่าฉันควรจะเข้าไปดีไหม ก็มีมองๆ มา แล้วมีหลายคนอยากคุยด้วย แต่เราก็ให้โอกาสทุกคน รวมถึงให้โอกาสตัวเองด้วย”
เหงาไหม?
“เหงาครับ แต่มันเหมือนมาแป๊บเดียวแล้วก็ไป บางวันแทบลืมไปเลยว่า เราโสด เราเหงา เพราะในชีวิตกิจกรรมเราเยอะมาก ถ่ายงาน ตื่นเช้ามาถ้ามีกำลังก็ไปเข้ายิม แล้วทำงาน อยู่กับเพื่อน เพื่อนผมไม่ค่อยชอบนอน นั่งคุยกันยันสว่าง ตื่นขึ้นมาก็ชวนทำงาน”
ช่วงวาเลนไทน์เห็นเขามีคู่ ให้ดอกไม้กัน มันมีจี๊ดหัวใจบ้างไหม?
“ผมเฉยๆ เพราะตอนที่ผมมีแฟน ผมอาจจะแย่ในมุมนี้ก็ได้ อาจจะไม่ได้เซอร์ไพรส์ดีมาก หรือไม่ให้ความสำคัญ 100% แต่ถามว่ามีดอกไม้ให้ไหม ก็มี แต่ไม่ได้ตื่นเต้น ไม่ได้ถือเป็นวันพิเศษมากๆ ผมกลับมองว่าทุกๆ วัน ของผมคือวันวาเลนไทน์ มันพิเศษที่สุด ก็เลยทำให้มันดีที่สุด ช่วงที่ผ่านมาเลยกลายเป็นคอนเทนต์ในโซเชียลไปเลย คนที่มีแฟนสมน้ำหน้า ไม่มีอิสระในการเลือก”
ก่อนหน้านี้เคยทำธุรกิจ สูญเงินไป 5 ล้าน?
“เราลงทุนทำร้านอาหารกึ่งผับที่ประเทศลาว เรามีเพื่อน มีพี่ เป็นคนในพื้นที่ตรงนั้น ตอนแรกทำ 3-4 คน เพราะมันเป็นร้านไม่ใหญ่ แต่จะเป็นสองชั้น สไตล์คนลาวเขาชอบ ทำเสร็จ ทำอยู่ประมาณเกือบหนึ่งปี เพิ่งเลิกทำเมื่อ 3-4 เดือนที่แล้ว”
ก็เหมือนจะไปได้สวย?
“ช่วงแรกก็เหมือนได้ ช่วง 3-4 เดือนมันได้ แต่พอหลังๆ มา ผมเห็นค่าใช้จ่ายมากขึ้น แล้วค่าใช้จ่ายที่ผมลงทุนไปผมเอากลับมาไม่ได้แล้ว ของที่ซื้อไว้ก็เอากลับมาไม่ได้”
ก็เจ๊งเลย?
“ตอนแรกปล่อยให้คนมาเซ้ง ก็ไม่มีใครเอา เพราะยอดมันสูง เราลงทุนไป 4-5 ล้าน ใครเขาจะมาเซ้งราคานี้”
เครียดไหม?
“เครียด เราไม่มีความรู้ด้วย แต่ด้วยความที่เราอยากทำ มีความฝันว่าฉันอยากทำผับนะ แต่พอทำไปจริงๆ มันไม่ใช่ มันซับซ้อน รายละเอียดมันเยอะ ผมเลยยอม”
ที่สูญเงินไป 4-5 ล้าน ตอนนี้ทำยังไง ผ่านมันไปได้ยังไง?
“ก็ต้องเริ่มต้นใหม่ คิดซะว่าเราซื้อหวยไม่ถูก เราใช้ชีวิตแบบเสเพล ก็เหมือนเป็นการซื้อเวลาชีวิตตัวเองในการที่ดาวน์ ถือเป็นบทเรียนของชีวิตและมีสติ”
ตอนนั้นเครียดขนาดไหน?
“เครียดถึงขั้นผมไม่ทำอะไร คือมันช่วงเดียวกันเลย ช่วงดราม่า ร้านอาหารก็ปิด ผมมี 2 ร้าน ที่ไทยก็มี อยู่ที่บ้านต่างจังหวัด เป็นคาเฟ่ ผมก็ได้ปิดปรับปรุงเหมือนกัน แต่เป็นการปิดปรับปรุงแบบถาวร”
มีแว่บนึงที่มันดิ่งสุดไหม?
“เคยครับ เคยคิดเคียดแค้นด้วยนะ คือหมายความว่าใครทำให้เราเป็นแบบนี้ คือโทษคนอื่นด้วย แล้วก็โทษตัวเองด้วย เคยคิดว่าชีวิตต้องแลกด้วยชีวิตเลยนะ ชีวิตผมอยู่ดีๆ ก็มาพัวพันเรื่องคดีความ เรื่องคนใส่ความนู่นนั่นนี่ เป็นดราม่าไม่จบ ไม่สิ้น ก็คิดว่ามันต้องจบแบบไหน”
แล้วผ่านมาได้ยังไง?
“ลูกครับ ผมกลับไปหาลูก ทุกครั้งที่รู้สึกแบบนี้จะรีบกลับไปหาลูกก่อน ไปอยู่กับเขา เพราะนี่คือความหวังของเรา แล้วเราคือความหวังของเขา ถ้าเราพลาดไปมากกว่านี้ คือเราแย่มากเลยนะ เราทิ้งเขาเลยนะ มันไม่มีความเป็นพ่อเลย ก็เลยดึงตัวเองกลับมา ใช้ชีวิตให้มีความสุข และให้เขาเห็นเราในมุมที่ดีที่สุด ทั้งสุขภาพกาย สุขภาพใจ แล้วทำทุกอย่างเพื่อเขา”
จะแต่งตัวยังไงจะทำอะไร  ขอให้มีรายได้เข้ามา เพื่อลูก?
“ใช่ ผมไม่มีรายได้มาหนึ่งปี ธุรกิจที่ลาวก็เจ๊ง ค่ายเพลงก็ไม่มีคนดัง เลิกกับแฟน ผมไม่มีรายได้ ดาวน์มาก แต่รายจ่ายผมยังเท่าเดิม ผมต้องดิ้นรนทุกอย่าง บางทีผมไปกู้เครดิตไม่ผ่านบ้าง เพราะเราไม่เคยกู้ ไม่เคยเป็นหนี้ เราไม่มีเครดิตในแบงก์ต่างๆ เราซื้อสดตลอด ตอนที่เราหาเงินได้ พอเราจะกู้เราทำไม่ได้ มันเครียดมาก เลยมาเจอเพื่อนนี่แหละเมื่อปีที่แล้ว เขาพาเราทำออนไลน์”
เห็นว่ากว่าจะผ่านมาได้ ไม่รู้ช่วงไหน เห็นว่าเคยเกิดเรื่องเฉียดตาย?
“อันนี้คือตอนไปคอนเสิร์ตกับน้อง ตรงนั้นมันเป็นพื้นที่ชายแดน ไปเล่นคอนเสิร์ตกัน ตอนเล่นมันก็ดีอยู่ จังหวะสนุก เหมือนงานอีกครึ่งชั่วโมงจะเลิก วัยรุ่นเริ่มรู้งานแล้ว ก็ตีกัน แรกๆ ใช้มือ หลังๆ มา เริ่มได้ยินเสียงระเบิด มีเสียงปืนด้วย ตอนแรกเราก็คิดว่าจุดประทัดกันหรือเปล่า แต่มันดังขึ้นเรื่อยๆ เหมือนสงครามเลย”
แล้วตอนนั้นครูอยู่ตรงไหน?
“ตอนนั้นคนเริ่มวุ่นวายแล้ว เรารีบกระโดดลงจากเวที และรถเราจอดอยู่หลังเวที ผมพาน้องๆ ขึ้นไปอยู่บนรถ จะเกิดอะไรขึ้นก็แล้วแต่เราอยู่ในรถก่อน ตอนนั้นเสียงน่ากลัวมาก มันเป็นประสบการณ์ครั้งใหญ่ที่ไปคอนเสิร์ตแล้วมีการตีกันแบบรุนแรง แต่ก็รอดมาได้”
โดนทำของใส่มันเกิดขึ้นเมื่อไหร่?
“เมื่อปีที่แล้ว (ใครทำเรารู้ตัวไหม?) ไม่รู้ คือเรารู้ตัวแต่เพื่อนบอกว่า เธอเป็นอะไร หน้าเธอนับวันยิ่งคล้ำ ผอม แล้วดำลงเรื่อยๆ ไม่มีความสุขเลย แล้วแววตาเธอเศร้าตลอดเวลา เป็นอะไร ลูกน้องที่ทำงานก็เหมือนกัน ทักว่าเป็นอะไร ถูกของใคร ทำไมหน้าเศร้าตลอดเวลา แล้วทำอะไรก็ไม่ได้ ต้องอยู่ในบ้าน
ตัวเราเองรู้สึกไหมว่ามันมีอะไรเปลี่ยนไป?
“ผมรู้สึกแค่ว่าทำไมทำอะไรยากจัง หาเงินยากมาก ทำอะไรก็ยังไม่ดี เหนื่อย แล้วไม่อยากทำอะไรเลย มีแต่อยากไปเที่ยว อยากดื่ม”
เห็นว่าตอนแรกคนทักอะไรก็ไม่เชื่อ คิดว่าตัวเองเป็นช่วงดิ่ง?
“ใช่ (แต่มีประโยคที่เพื่อนทักทำให้รู้สึกว่าต้องไปถอนของคืออะไร?) เธอเชื่อไหมว่าทำอะไรมันก็จะไม่ดีขึ้น เพราะเธอโดนของด้วยการครอบเอาไว้ เราก็มาคิด มันก็ใช่นะ รู้สึกว่าทำอะไรก็เจ๊ง ดาวน์มาตลอด จะทำอาหารเสริมมาขาย ก็เจ๊งอีก”
พอเชื่อแล้วไปแก้ยังไง?
“ก็มีการสวด อาบน้ำมนต์ ฝังตะกรุด ทุกอย่างเริ่มดีขึ้น คือมันเริ่มดีขึ้นตั้งแต่ปีที่แล้วที่ได้รู้จักเพื่อน ก็เริ่มวางแผนเดี๋ยวเธอต้องเข้าโรงงานนี้นะ เพื่อหาผลิตภัณฑ์ใหม่”
ครูรู้ว่าใครเป็นคนทำของใส่?
“ไม่รู้เลยเพราะเราเจอคนเยอะ แต่เขาบอกว่าเป็นผู้หญิง ตอนไปแก้ก็มีทั้งพระ พราหมณ์ ทุกอย่างทัก เพื่อนพาไปแทบทุกที่ และเป็นการทำให้เราสบายใจ”",https://www.matichon.co.th/entertainment/news_5060512
ธี่หยด3 ปังตั้งแต่ยังไม่ได้ถ่ายทำ ปิดการขายลิขสิทธิ์รัวๆ ในงาน EFM ที่เยอรมนี,วันที่ 21 กุมภาพันธ์ 2568 - 15:33 น.,"ธี่หยด3 ปังตั้งแต่ยังไม่ได้ถ่ายทำ ปิดการขายลิขสิทธิ์รัวๆ ในงาน EFM ที่เยอรมนี
ความเคลื่อนไหวของภาพยนตร์ “ธี่หยด 3” ผลงานการสร้างระหว่าง ช่อง 3 และ M STUDIO จากงาน European Film Market (EFM) 2025 ประเทศเยอรมนี โดย สุรเชษฐ์ อัศวเรืองอนันต์ ประธานเจ้าหน้าที่บริหาร M STUDIO กล่าวว่า
“ทาง M STUDIO ได้ทำการปิดการขายลิขสิทธิ์ภาพยนตร์ ‘ธี่หยด3’ ให้กับทุกประเทศในภูมิภาคเอเชียตะวันออกเฉียงใต้เป็นที่เรียบร้อยแล้ว ซึ่งเป็นอีกหนึ่งในภาพยนตร์ไทยที่ได้รับความสนใจตั้งแต่ภาพยนตร์ยังไม่เปิดกล้อง และถือว่าเป็นอีกก้าวสำคัญในการนำ Horror Movie Franchises ของไทยไปสู่ตลาดโลกอย่างต่อเนื่อง
ทั้งนี้ภาพยนตร์ไทยได้รับความนิยมเพิ่มขึ้นเรื่อยๆ ในตลาดต่างประเทศ โดยเฉพาะภูมิภาคอาเซียนซึ่งเป็นตลาดใหญ่ที่มีประชากรมากกว่า 670 ล้านคน อีกทั้งยังมีแฟนคลับในทุกประเทศที่ติตตามผลงานภาพยนตร์ไทยอย่างสม่ำเสมอ M STUDIO มุ่งมั่นที่จะสร้างสรรค์ภาพยนตร์ไทยให้มีคุณภาพระดับสากลและสามารถนำพา Soft Power ของไทยให้ประสบความสำเร็จในตลาดโลกอย่างเข้มแข็งและยั่งยืน”
นอกจากเรื่อง “ธี่หยด3” แล้ว M STUDIO ยังมีภาพยนตร์เรื่อง “สุสานคนเป็น” ที่นำแสดงโดย 
นุ่น วรนุช ภิรมย์ภักดี และ “มือปืน” ผลงานการกำกับภาพยนตร์ของ พุฒิ พุฒิพงษ์ นาคทอง รวมทั้งอีกหลายโปรเจ็กต์ ที่ทาง M STUDIO นำไปขายในงานนี้ซึ่งได้กระแสตอบรับเป็นอย่างดีเช่นกัน
“ธี่หยด3” นำแสดงโดย ณเดชน์ คูกิมิยะ ซึ่งเรื่องราวในภาคนี้ ยักษ์ ต้องหาทางไปช่วย ยี่ น้องสาวคนเล็กสุดที่ถูกลักพาตัวไป กำกับภาพยนตร์โดย แป๊ป ณฤทธิ์ ยุวบูรณ์ ซึ่งเป็นผู้อำนวยการสร้างภาพยนตร์เรื่องนี้มาตั้งแต่แรก นอกจาก “ธี่หยด” และ “ธี่หยด2” แล้วยังเป็นผู้อำนวยการสร้างของภาพยนตร์ “ทองสุก 13” ละคร เพลิงนาคา, พิภพหิมพานต์, ภูติแม่น้ำโขง และเพิ่งลาจอช่อง 3 ไปล่าสุดกับ นางนาคพระโขนง
โดยภาพยนตร์ “ธี่หยด3” วางกำหนดฉายไว้วันที่ 8 ตุลาคมปีนี้",https://www.matichon.co.th/entertainment/news_5060080
แอนดรูว์ กรเศก คุกเข่า ขอแฟนสาวนอกวงการแต่งงาน สุดโรแมนติกที่อังกฤษ,วันที่ 21 กุมภาพันธ์ 2568 - 14:42 น.,"แอนดรูว์ กรเศก คุกเข่า ขอแฟนสาวนอกวงการแต่งงาน สุดโรแมนติกที่อังกฤษ
เตรียมขยับสถานะกันอีกคู่หนึ่งแล้ว สำหรับ นักแสดงหนุ่ม แอนดรูว์ กรเศก ที่ล่าสุดเจ้าตัวได้เปิดภาพและคลืปโมเมนต์หวานคุกเข่าขอ แพร แฟนสาวนอกวงการแต่งงาน ท่ามกลางบรรยากาศสุดโรแมนติกกลางสวนแห่งหนึ่ง ที่ Castle Combe Village, Cotswolds ประเทศอังกฤษ พร้อมข้อความสุดหวานว่า
“ตั้งแต่วันที่เราเจอกันชีวิตของพี่ก็เปลี่ยนไปในทางที่ดีขึ้นมาก ในทุกช่วงเวลาที่เราใช้ร่วมกันพี่รู้สึกว่าชีวิตนี้มันมีความหมายมากๆ พี่อยากให้นู๋อยู่เคียงข้างไปตลอดชีวิต 
…แต่งงานกับพี่นะคับคนดี💍”
และ “I’m Rich because I have the most beautiful girl in all over the world🤪”
A post shared by Andrew Cronin (@andr3w.rise)
ทางด้าน แพร แฟนสาวของแอนดรูว์ ก็ได้แชร์ภาพโมเมนต์สำคัญตอนถูกแฟนหนุ่มคุกเข่าขอแต่งงาน พร้อมแคปชั่นว่า ตอบตกลงพร้อมกับแซวตัวเองที่จะสละโสดแล้ว “and I said yes♥️” และ “officially off the market♥️”",https://www.matichon.co.th/entertainment/news_5059949
โม อมีนา ยัน เบิร์ด ให้ความร่วมมือจนท.มาตลอด ทำหน้าที่ดีที่สุดแล้วในฐานะแฟน แตงโม,วันที่ 21 กุมภาพันธ์ 2568 - 13:44 น.,"โม อมีนา ยัน เบิร์ด ให้ความร่วมมือจนท.มาตลอด ทำหน้าที่ดีที่สุดแล้วในฐานะแฟน แตงโม
จากกรณีที่ เบิร์ด เทคนิค แฟนของ แตงโม นิดา พัชรวีระพงษ์ นางเอกผู้ล่วงลับ ได้ออกมาโต้ ทนายคนดังที่ออกมาฟาดแรงไม่กล้าหาญที่จะออกมาให้ข้อมูลคดีของแตงโม โดยเบิร์ดเผยว่า ทาง DSI ยังไม่ได้เรียกเข้าไปคุย และอยากแจ้งว่ายินดีให้ความร่วมมือกับทาง DSI เป็นอย่างมาก
โดยล่าสุด เมื่อ นางร้ายสาว โม อมีนา พินิจ ที่เดินทางมาร่วมงาน SAVE THE DATE FOR GFC RAMA 9 INTERNATIONAL GRAND OPENING สถานที่ GFC Rama 9 International จากนั้นให้สัมภาษณ์กับสื่อมวลชนถึงกรณีนี้ว่า
ครบรอบ 3 ปี แตงโม จะมีจัดงานไหม?
“โมทำไปแล้วตั้งแต่วาเลนไทนค่ะ จริงๆครบรอบพี่คือวันที่ 24 ก.พ. ที่นี้โมมีจองตั๋วไปต่างประเทศนานแล้ว โมเลยทำไปแล้วค่ะ ในวันที่ 14 ก.พ. ก็มีวีดีโอเล็กน้อย เพราะหนูให้พี่ๆแม่ๆน้องๆที่คริสตจักรแล้วก็คุณพ่อช่วยสวดภาวนาแล้วก็ร้องเพลง เพราะตรงนั้นมีอัฐิพี่โม อัฐิคุณพ่อพี่โม แล้วก็คุณลุงอยู่ด้วย เลยทำให้ 3 ท่านเลย ปกติโมก็ไปทุกเดือน แต่ปีนี้พิเศษหน่อย หนูทำหลังคาให้ทางคริสตจักแตงโมแล้วก็อุทิศให้พี่โดยตรงเป็นทุนทรัพย์ของหนูคนเดียว อำนวยความสะดวกเผื่อพี่ๆคนไหนไป ที่คริสตจักรเมธอดิสท์ รังสิต คลอง 4ค่ะ”
มีโอกาสคุยกับพี่เบิร์ดไหม?
“เพิ่งคุยกันค่ะถ้าจะให้หนูพูดแทนความรู้สึก หนูรู้สึกว่าที่ผ่านมาตั้งแต่ปีแรกเวลาพี่เบิร์ดโดนเรียกจากเจ้าหน้าที่ สภ.นนทบุรีหนูก็เป็นคนพาไป ทุกครั้งเขาจะให้ความร่วมมือเสมอ แต่ที่ผ่านมาก็ไม่ได้มีเจ้าหน้าที่หรือหน่วยงานไหนเรียกทางพี่เบิร์ดไป เพราะฉะนั้นอะไรต่างๆ ที่บุคคลอื่นไม่เห็นว่าเขาทำอะไรบ้าง เขาไปที่โบสถ์บ่อยมากนะคะ หนูเชื่อว่าตั้งแต่พี่ยังอยู่จนพี่ไม่อยู่พี่เบิร์ดยังทำหน้าที่ของตัวเองได้ดีที่สุดเท่าที่ผู้ชายคนนึงจะทำได้อยู่ ซึ่งหนูเข้าใจว่าคนอื่นอาจจะไม่ได้เห็นมุมนี้อาจจะเสพแบบอื่นมา แล้วเข้าใจเขาผิด แต่หนูอยากให้เข้าใจพี่เบิร์ดจริงๆว่าเขาเต็มที่แล้วทุกวันนี้สิ่งที่พี่เบิร์ดทำอยู่ ดูแลคนแก่อยู่ที่บ้าน เขาก็ยังใช้ชีวิตปกติของเขา กว่าผู้ชายคนนึงจะมูฟออนได้มันยากมากเลยนะ หนูแค่เป็นคนใกล้ตัวหนูยังรู้สึก ทั้งหนู แอนนา ฮิปโป พุดเดิล อุ้ย หญิง หรือทุกคนก็มูฟออนกันยากแล้วกับพี่เบิร์ดหนูบอกเลยว่าเขาทำใจได้ยากมาก พอวันนี้มีคนไปว่าเขา แน่นอนเขาเสียใจ เขารู้สึกว่าที่ผ่านมาเขาทำหน้าที่แฟนได้ดีจนถึงทุกวันนี้แล้ว ซึ่งโมก็ให้กำลังใจว่าเข้าใจแหละว่าคนอื่นไม่เห็น แต่ว่าเรารู้อยู่แล้วว่าเราทำอะไร เขารู้อยู่แล้วว่าหวังดีหวังร้าย พฤติกรรมเราเป็นยังไงเรารู้ไม่เป็นไร เดี๋ยววันนึงทุกคนจะรู้เอง”
แสดงว่าตอนนี้เบิร์ดก็ไม่สบายใจ?
“ใช่ค่ะ เขาเสียใจทำไมทุกคนถึงมองเขาแบบนั้น ทุกคนอาจไม่ได้เห็นอีกมุมของเขาหรือเปล่า แต่เชื่อโมเถอะค่ะเขาทำหน้าที่ของเขาได้ดีที่สุด”
ในเรื่องที่เขามีแฟนใหม่?
“ไม่จริงค่ะ พี่เบิร์ดยังอยู่บ้านปกติ ยังดูแลบ๊วย ยังดูแลคุณพ่อคุณแม่อยู่ที่บ้าน แล้วก็ไปหาพี่ที่โบสถ์ เขาไปของเขาเงียบๆ ตลอดค่ะ เขาสนิทกับคนที่เมธอดิสท์ เพราะเวลาหนูไปหนูก็จะพูดคุยกับแม่ๆ เอาอาหารน้องแมวไปบริจาค พี่เบิร์ดไปทำบุญไปบริจาคเงินที่โบสถ์บ่อยมากนะคะ”
ที่มีข่าวบอกว่าเบิร์ดรู้จักกับคนบนเรือ?
“ถ้าจะให้พี่เบิร์ดรู้จักก็รู้จักแค่พี่กระติก เพราะเขาไม่ได้เข้าไปก้าวก่ายงานพี่โมอยู่แล้ว เขาให้เกียรติพี่เรามากๆ งานก็คืองานส่วนตัวก็คือส่วนตัว ซึ่งตอนนั้นพี่กระติกเป็นผู้จัดการส่วนตัว มันแน่นอนอยู่แล้วที่พี่เบิร์ดจะต้องรู้จัก”
ข่าวออกมาค่อนข้างเยอะ ตัวเราเองอยากให้มันไปในทิศทางไหน?
“จริงๆ พี่เบิร์ดก็มีเหตุผลที่ไม่ออกมาพูดนะคะ เดี๋ยวเรื่องมันจะไม่จบเอย เดี๋ยวจะบานปลาย เดี๋ยวจะถูกวิพากษ์วิจารณ์กันไปใหญ่หรือเปล่า อีกอย่างนึงเขาไม่รู้จะพูดยังไง เราเข้าใจเขาเพราะเขาไม่ใช่คนในสื่อ เขาไม่รู้จะอธิบายยังไง เข้าใจว่าเขาก็คงกดดันคงเสียใจจริงๆอยากให้คนมองพี่เบิร์ดอีกมุมนึงว่าเขาทำเต็มที่จริงๆ  หนูการันตีได้”
3เดือนคดีจะสิ้นสุดแล้ว?
“ในส่วนของคดีโมก็ยังเชื่อในกระบวนการต่างๆ กฎหมายเจ้าหน้าที่ทุกฝ่าย ศาล อัยการ ผู้พิพากษา โมเชื่อว่าทุกอย่างมันมีหลักฐานและที่ไปที่มา การที่พวกหนูเงียบกันพวกหนูไม่ออกมาพูดอะไร คือเจ้าหน้าที่เขาทำงานหนูไม่อยากออกมาอยู่ๆไลฟ์สดวิพากวิจารณ์ เราให้เกียรติการทำงานของเจ้าหน้าที่ทุกฝ่ายดีกว่า ไม่ช่หนูไม่เชียร์ไม่ใช่หนูไม่ให้กำลังใจ หนูพยายามลุ้นว่าอะไรก็ได้ให้ยุติธรรมกับพี่เรา อะไรก็ได้ให้มันสมศักดิ์ศรีกับคนชื่อแตงโม นิดา ภัทรธิดา พัชรวีระพงษ์ ตอนที่พี่เขาอยู่ในเรื่องของข่ายเอย โมว่ามันก็มากพอแล้ว เพราะฉะนั้นวันนี้พี่เขาไม่ได้อยู่โมแค่อยากให้ทุกคนให้เกียรติพี่เขาหน่อย ให้เขาไปให้สมศักดิ์ศรีของนักแสดงในวงการบันเทิงของนางเอกแถวหน้าในวงการบันเทิงจริงๆ เรารู้แหละว่าโอเครูปนี้นะออกมาต่างๆนานา ซึ่งถ้ามันต้องอยู่ในสำนวนจริงๆก็ปล่อยให้มันเป็นหน้าที่ของเจ้าหน้าที่ ให้มันอยู่ในสำนวนจริงๆ ยิ่งนำออกมาเผยแพร่ ยิ่งไม่สมศักดิ์ศรีพี่ ให้เขาไปจากเราแบบสวยๆเถอะค่ะ ให้มันสมเกียรติกับชื่อพี่เขาหน่อย”
อยากขอเรื่องนี้ใช่ไหมว่าอะไรที่เป็นภาพส่วนตัวของแตงโมก็ไม่ควรนำออกมา?
“พี่เบิร์ดทุกวันนี้ แค่พี่ไม่อยู่เขาก็เจ็บปวดมากพอแล้ว ถ้าเขาจะต้องมานั่งรับรู้ภาพนั้นภาพนี้อีก ผู้ชายคนนึงมันจะทนได้มากขนาดไหน เวลาใครจะส่งอะไรให้พี่เขาดูเขาเจ็บปวดแล้วก็เสียใจมากจริงๆแล้วเขาทำหน้าที่ลูกผู้ชายคนนึงได้ดีมากๆแล้ว มากๆจริงๆค่ะทุกคนให้เกียรติพี่โมกันดีกว่า ให้เขามีแต่ภาพสวยๆ มีแต่ภาพที่เขายิ้มให้พวกเรา ทุกครั้งที่โมไปโบสถ์ต่อให้โมเศร้าขนาดไหน โมไปถึงหน้าอัฐิโมจะยิ้ม ให้เขาเห็นว่าเรามีแต่รอยยิ้มให้เขาดีกว่า เรื่องที่เหลือมันคือเรื่องของเจ้าหน้าที่ อัยการ ผู้พิพากษา ให้เขาทำงานให้เต็มที่ดีกว่า เราควรให้เกียรติเขาจริงๆค่ะ”",https://www.matichon.co.th/entertainment/news_5059816
จับตา ‘มารี เบรินเนอร์’ หรือมีรักครั้งใหม่ หลังมีคลิปกับหนุ่มนักธุรกิจหล่อหน้าคุ้น,วันที่ 21 กุมภาพันธ์ 2568 - 13:10 น.,"จับตา ‘มารี เบรินเนอร์’ หรือมีรักครั้งใหม่ หลังมีคลิปกับหนุ่มนักธุรกิจหล่อหน้าคุ้น
หลังจากใช้ชีวิตโสดมาได้สักพัก สำหรับนักแสดงสาว มารี เบรินเนอร์ ล่าสุดก็มีคนจับตามองว่าเจ้าตัวกำลังมีรักครั้งใหม่หรือเปล่า หลังจากมีคลิปที่สาวมารีนั่งโต๊ะทานอาหารกับแก๊งเพื่อนๆ
แต่ทั้งนี้ก็มีคนสังเกตเห็นว่ามีหนุ่มหล่อนั่งอยู่ข้างกายนักแสดงสาว ซึ่งหนุ่มคนนั้นก็ไม่ใช่ใครที่ไหน แต่เป็น บอส อัศม์กรณ์ สิงห์สีกรกุล หนุ่มนักธุรกิจชื่อดัง อดีตสามีของ เชอรีน ณัฐจารี หรเวชกุล น้องสาวของ นิชคุณ หรเวชกุล นั่นเอง
โดยแฟนๆ ต่างเข้ามาแสดงความคิดเห็นและคาดเดากันว่าหนุ่มบอสอาจจะเป็นรักครั้งใหม่ของสาวมารีหรือไม่  อย่างไรก็ตามต้องรอฟังจากปากเจ้าตัวเอง",https://www.matichon.co.th/entertainment/news_5059652
อุ๊บ วิริยะ โพสต์ถึง อั้ม พัชราภา ฝากฝัง หากวันนึงเป็นอะไรไป ทำแฟนๆ แห่คอมเมนต์,วันที่ 21 กุมภาพันธ์ 2568 - 12:36 น.,"อุ๊บ วิริยะ โพสต์ถึง อั้ม พัชราภา ฝากฝัง หากวันนึงเป็นอะไรไป ทำแฟนๆ แห่คอมเมนต์
ไม่รู้ว่าเกิดอะไรขึ้น เมื่อจู่ๆ นักปั้นชื่อดัง อุ๊บ วิริยะ ก็ออกมาโพสต์ข้อความบนแบล็กกราวน์สีดำ ฝากฝังถึง นางเอกซุปตาร์ อั้ม พัชราภา ว่า
“ถ้าหากพี่อุ๊บเป็นอะไรไปขอให้ ” อั้ม พัชราภา “มารับน้องแมวในห้อง40ตัวนอกห้อง10ตัวไปเลี้ยงด้วยนะครับ”
ซึ่งานนี้ก็มีแฟนๆ เข้ามาแสดงความเป็นห่วงไม่น้อย รวมถึงบางส่วนก็ว่าไม่ควรจะฝากข้อความอะไรแบบนั้นถึงคนอื่น",https://www.matichon.co.th/entertainment/news_5059621
เข้ม หัสวีร์ เปิดใจครั้งแรก ไม่ต่อสัญญาช่อง 7 เผยเหตุผลที่เลือกเส้นทางอิสระ,วันที่ 21 กุมภาพันธ์ 2568 - 12:24 น.,"เข้ม หัสวีร์ เปิดใจครั้งแรก ไม่ต่อสัญญาช่อง 7 พร้อมเผยเหตุผลที่เลือกเส้นทางอิสระ
หลังจากที่ถูกจับตามองมาพักหนึ่งว่าพระเอกหนุ่ม เข้ม หัสวีร์ จะต่อสัญญากับทางช่อง 7 สีหรือไม่? ล่าสุดพระเอกหนุ่มมาเปิดใจใน รายการ คุยแซ่บshow ก็ขอเคลียร์ชัดๆ ว่าต่อหรือไม่ต่อสัญญาต้นสังกัดเดิมกันแน่ พร้อมย้อนเล่าชีวิตวัยเด็กที่เกเรหนักมาก ถึงขั้นครอบครัวต้องดัดนิสัยให้มาอยู่กรุงเทพฯ คนเดียว ตั้งแต่อายุ 15 ปี
ออกรายการนอกช่องครั้งแรก?
“ตื่นเต้นมากครับ ไม่เคยออกที่ไหนมาก่อน”
สัญญาช่องเดิมหมดแล้ว ต่อมั้ย?
“ไม่ได้ต่อครับ ตอนนี้เป็นอิสระเรียบร้อยแล้ว สักพักแล้วครับ มีการพูดคุยมาเป็นปี เตรียมตัวเป็นปีกว่า ได้คุยกับผู้ใหญ่ที่ช่องเรื่อยๆ ว่าแนวโน้มเราจะเป็นยังไง เราจะทำยังไงต่อ เราจะเป็นยังไง จนครั้งสุดท้ายที่ได้เข้าไป ตัดสินใจไม่ต่อ จริงๆ เข้มชอบทำงานมาก เวลาทำงานอยากสร้างลายเซ็น หรือรูปแบบการทำงาน รายละเอียดในตัวละครต่างๆ พอเราอยู่กับช่องมาเป็นเวลา 8 ปี ค่อนข้างเข้าใจรูปแบบคาแรกเตอร์ช่องว่าตัวละครจะเป็นแบบนี้ จนมันเคยชิน และไม่ตื่นเต้นกับตรงนั้น ก็เลยรู้สึกว่าถ้าออกมาข้างนอก น่าจะได้การทำงาน หรือรูปแบบการทำงานแบบใหม่เพิ่มขึ้น”
คิดนานมั้ยกว่าจะตัดสินใจ เห็นว่ากลุ้มใจเป็นปีๆ เพราะเป็นเรื่องใหญ่?
“ใหญ่ครับ ช่อง 7 เหมือนบ้านเลยครับ เราอยู่ด้วยความอบอุ่น เป็นลูกที่เติบโตจากช่องมาอยู่แล้ว พอจะหมดก็หนักใจ และพยายามคุยกับผู้ใหญ่ทางช่องว่าจะเป็นยังไง คุยกับผู้ใหญ่หลายๆ คนว่าออกมาแล้วเป็นยังไง การออกมาก็มีความเสี่ยงหลายอย่าง ไม่รู้ว่าจะสำเร็จมั้ย การออกมาเราจะเจออะไรบ้าง แต่ผู้ใหญ่ก็น่ารัก ทุกวันนี้เข้มยังมีละครที่ต้องรับผิดชอบและเข้าไปร่วมงานกับช่องอยู่ ทุกปีใหม่ ทุกเทศกาลเข้มก็เข้าไปหาผู้ใหญ่ปกติ ผมก็ถามผู้ใหญ่ว่าถ้าผมออกไป ผู้ใหญ่จะมองเป็นเด็กอกตัญญูมั้ย เขาบอกไม่อกตัญญู เข้าใจ ถ้าอยากมีแพสชั่น หรืออยากเติบโตในหน้าที่การงานยังไง เขาก็ยินดีมากๆ”
ตอนนี้เป็นนักแสดงอิสระเต็มตัวแล้ว สักพักแล้ว แค่ไม่ได้ออกมาพูด?
“ใช่ครับ ยังไม่ได้พูดกับที่ไหน เรายังรับผิดชอบงาน ทำงาน จนไม่มีเวลาได้ออกมาพูดคุยกับสื่อ”
กับน้องแอนน่า ยังไง เกิดอะไรขึ้น เห็นว่ามีภาพหลุดกลางคอนเสิร์ต?
“ผมยังไม่เห็นภาพดีนัก แต่เหตุการณ์วันนั้นเข้มรู้จักแอนน่าอยู่แล้ว เคยร่วมงานกันที่ 7 สีคอนเสิร์ต แล้วในงานแอนน่ารู้จักผมกับพี่เบล ภรรยาพี่ก้อง วันนั้นผู้ชายอยู่เยอะ แอนน่าให้กันให้หน่อย ก็เข้าไปดูแลแหละครับ เขารู้จักเราแค่คนเดียว เข้าไปดูแล ไม่ได้มีอะไรมาก แต่หน้าผมดูเมา (หัวเราะ) ทุกคนชอบงานคอนเสิร์ต เขาก็ไปเที่ยวไปเล่นคอนเสิร์ต ผมดูแลทุกคนไม่ว่าไปเที่ยวที่ไหน ไม่ใช่เฉพาะแอนน่า น้องปูเป้ หรือทุกๆ คน มุกดา หรือพี่เปรี้ยว หรือหลายๆ คน ถ้าไปเที่ยวด้วยกัน ก็ดูแลเป็นเรื่องปกติ”
วัยเด็กผ่านอะไรมาบ้าง?
“ผมไม่ได้มีความฝันที่อยากจะเป็นดาราตั้งแต่แรก เพราะว่าพูดไม่เก่ง ขี้อาย เข้าสังคมไม่เป็น ช่วง 10 ขวบเป็นช่วงมีปัญหากับสภาวะจิตใจตัวเองเพราะพ่อแม่แยกทางกัน แต่ครอบครัวอบอุ่นมากๆ ให้การเลี้ยงดูที่ดีมากๆ แยกทางกัน แม่กับพ่อออกไปทำงาน การตัดสินใจทุกอย่างก็อยู่ที่ตัวเอง ดีชั่วยังไงจะเป็นคนตัดสินใจด้วยตัวเองแทบทั้งหมด โดยมีพี่สาวคอยประคองกับคุณตาคุณยาย เลยเข้าสู่เส้นทางความเกเรของตัวเอง ช่วงพีคๆ อยู่มัธยม เกเรหนัก”
หนักขนาดไหน?
“ต่อยตีกันตลอดเวลาในรั้วโรงเรียนบ้าง ต่างอำเภอบ้าง”
 
พื้นฐานเป็นคนไม่ได้อยากมีเรื่อง แค่อยากเรียกร้องความสนใจให้พ่อแม่หันมามองเรา?
“ด้วยอีกหนึ่งเหตุผลครับ มันเหมือนเด็กที่ถูกเลี้ยงดีด้วยหลานชายคนเดียว เขาประคบประหงมเอาใจใส่ทุกอย่าง อยู่มาวันนึงมันไม่มีตรงนั้น มันเหมือนสปอตไลท์ถูกปิด ทุกอย่างมืด เราก็ต้องทำอะไรสักอย่างเพื่อสร้างตัวตนว่าฉันกำลังเรียกร้องความสนใจ”
เป็นอาการขาดความรัก?
“ใช่ น่าจะเป็นอย่างนั้น”
พอสร้างเรื่องชกต่อย เรียกร้องความสนใจ แล้วได้รับความสนใจกลับมามั้ย?
“ได้นะครับ แต่ผมก็ไม่รับ (หัวเราะ) ก่อนเกิดเรื่องพ่อเลี้ยงผมตั้งแต่เด็ก แม่เป็นคนออกมาทำงาน ก่อนพ่อออกไปทำงาน พ่อบอกว่าเป็นลูกผู้ชายเนี่ย ถ้าจะดีก็ดีให้สุดขั้ว ถ้าชั่วก็ต้องสุดขีด ผมก็นั่งมองตัวเองจะดีหรือจะชั่วดี แต่สภาพแวดล้อมในหมู่บ้านก็ต้องเลือกทิศทางเอาเพื่อนเป็นหลักอยู่แล้ว”
เกเรข้างนอก แต่กลับบ้านไม่มีใครรู้ทำยังไง?
“เสื้อผ้าไม่เลอะ เพราะเพื่อนจะมีกลุ่มอยู่ประมาณ 7-8 คน เข้มเป็นตัวเปิดให้ก่อน เข้าไปต่อยให้ก่อน แล้วเพื่อนก็ค่อยเข้าไป เราต่อยเสร็จเปรี้ยงก็เดินออก เพื่อนๆ ก็ตุ๊บตั๊บๆ เพื่อนที่เหลือก็โดนจับเข้าคุกตร. คุกขังหมา เราก็เป็นคนที่รอด ไปบอกพ่อแม่เพื่อนมาประกัน (หัวเราะ) มีเรื่องไม่เคยไปรพ. แต่ไปโรงพักบ่อย พาคุณแม่เพื่อนๆ ไปประกันตัว ผมว่าผมโชคดีมากที่รอด แต่ไม่ใช่เด็กทุกคนจะโชคดีแบบผม”
สร้างเรื่องสร้างราวให้ก้อง ห้วยไร่ในอดีต?
“หนึ่งในความเกเรของผมครับ จะเป็นงานคาราวานขับมอเตอร์ไซค์ ต่างจังหวัดเที่ยวๆ ช่วงเจริญศิลป์ สกลฯ ขับผมแล้วเห็นเพิงขายแตงไทยข้างทาง ขายไก่ย่าง ผมก็ขับรถผ่าน อากาศมันหนาวว่ะ หาอะไรทำกันดีกว่า (หัวเราะ) มันเป็นเถียงนา ก็เผากับเพื่อน อยากได้ความอบอุ่น มันเป็นความคึกคะนอง เพื่อนๆ ก็ท้ากันด้วย เผามั้ย เล่นมั้ย มันเป็นซุ้มหญ้า เผาแล้วไหม้ดีมาก และไหม้เร็วมาก พี่ก้องมารู้ตอนรู้จักกัน พี่ก้องให้ผมไปหาที่บ้าน ผมก็ที่ตรงนี้มันคุ้นจังเลย พี่ เมื่อก่อนมีเถียงนาตรงนี้ใช่มั้ย มีแตงไทยขายตรงนี้ใช่มั้ย พี่ก้องบอกว่าใช่ ผมเคยเผาด้วยนะพี่ (หัวเราะ) พี่ก้องก็คำหยาบล้วนเลย มึงเผาเถียงพ่อกู มึงตาย (หัวเราะ) จากแตงไทยลูกดิบๆ สุกหมดเลยครับ เขาก็เอาผมไปด่าทุกที่เลย บอกว่าไม่โกรธไม่จำ แต่เล่าทุกที่”
ชีวิตช่วงนั้นสอนอะไรเราบ้าง?
“ด้วยความเกเรแหละครับ เลยถูกส่งตัวมาทำงานที่คลองหก เป็นโรงงานของคุณอา และมาเป็นช่าง ตอนนั้นไม่เข้าใจคุณตาว่าทำไมเอาเรามาอยู่ที่นี่ เขาคงเกลียดเรามั้ง”
ถูกส่งดัดนิสัยที่กรุงเทพฯ?
“ใช่ครับ ให้เงินพันนึงดูแลตัวเอง ผมก็ได้ ผมก็หาซื้อพวกบะหมี่สำเร็จรูปมาเตรียมไว้ เดือนแรกได้อยู่ ทำงานไปเรื่อยๆ มาเดือนสอง เราไม่รู้การบริหารจัดการเรื่องเงิน ได้เงินมา 6 พัน เยอะนะครับ ผมซื้อทีวีไปเลย 3 พัน ตู้เสื้อผ้า 2 พัน เหลือพันนึง อยู่ไม่ถึงเดือนครับ ข้าวหมด แต่ตอนนั้นมองกลับไปเป็นเรื่องตลก แล้วมันเกิดเหตุการณ์เปลี่ยนชีวิตตัวเองคือไม่ได้กินข้าว บวกกับเราทำงาน ทำโอที เพื่ออยากได้เงินเยอะๆ เป็นช่างเชื่อมจะมีควัน เราได้ดมอยู่อย่างนั้น ด้วยพักผ่อนน้อยและปัจจัยหลายๆ อย่าง ทำให้เกิดอาการแย่ คือฉี่เป็นเลือด เป็นสเก็ดเวลาตกลงไปในโถมันกระจายออก ก็คิดว่าร่างกายมันไม่ได้ มันไม่ปกติ”
 
ตอนทำงานช่างเชื่อม อายุเท่าไหร่?
“15 ย่าง 16 ครับ เราไม่กล้าขอเงินด้วย ด้วยศักดิ์ศรีตัวเอง ฆ่าได้หยามไม่ได้ ถ้าให้ทำงานจนตายก็จะทำงานจนตาย จะไม่ขอใครกิน จะไม่ลดทิฐิเรื่องพวกนี้”
น้อยใจที่บ้านล้วนๆ?
“น้อยใจ ผมคิดว่าตาเกลียดผม มันมีเรื่องราวกันที่บ้าน มีผู้ใหญ่มาบอกว่าเข้มตอนนี้เริ่มแย่แล้วนะ มีคนจับตามอง อาจไปจบที่สถานพินิจ หรือสถานกักกันเรื่องการบำบัดทุกอย่าง มีเรื่องพวกนั้นค่อนข้างเยอะมาก ตาไมได้บอกเหตุผล แต่พาผมมาที่นี่เลย ด้วยอารมณ์ตอนนั้นเขาเกลียดแหละ ไม่อยากให้อยู่ใช่มั้ย ไม่อยู่ก็ได้ ตาก็ไม่ให้เหตุผล ผมติดเพื่อน เขาบอกว่ามึงไปทำงานที่กรุงเทพฯ ถ้ามึงเลือกที่จะไม่เรียน ไม่มีส่วนร่วมในครอบครัว มึงก็ไป ออกไปจากบ้าน”
เขารักแค่ไม่ให้เหตุผล วันนี้เข้าใจแล้ว?
“เข้าใจแล้วครับ ช่วงที่เข้าใจ เป็นช่วงที่ผมเกือบจะตาย ไม่ได้กินข้าว ด้วยสภาพร่างกายที่ไม่ปกติแล้ว ขาดข้าว 2-3 วัน กลายเป็นว่าจะตายแล้วจริงๆ ผมไม่ได้คุยกับแม่ประมาณ 5-6 ปี ไม่คุยเลย แม่โทรมาก็ไม่รับสาย จะถามข่าวจากพี่สาวตลอด จะไม่ได้คุยกับผมโดยตรง ถ้าให้พูดความรู้สึก ตอนนั้นเกลียดแม่ ไม่ชอบ ไม่คุย ไม่ยุ่ง เพราะผมอยู่กับพ่อ พ่อเลี้ยงดูและบอกเหตุผลบางอย่างให้เราซึมซับไปด้วยความคิดของตัวเอง จนถึงวันที่เราจะตาย คนแรกที่คิดถึงเลยคือแม่ที่คอยดูแลตั้งแต่เด็ก กลับบ้านมามีข้าวให้กินนะ ทุกอย่างอยู่ด้วยความอบอุ่นทั้งหมด ไม่ใช่ครอบครัวที่ไม่ดี แต่เป็นความคิดเราที่ไม่ดี เราเป็นคนหันหลังให้ครอบครัวเอง จำได้ว่าแม่เคยโทรมาในเบอร์ต่างประเทศ ผมบอกแม่ผมจะตายแล้ว แม่ได้ยินเสียงผม แม่ร้องไห้ แล้วตัดสินใจกลับมา บอกให้ผมไปขอกินข้าวเถอะ ผมบอกผมขอได้ไง เขาบอกไปขอให้กินข้าวก่อน เดี๋ยวแม่จะกลับมาหา ก็ตัดสินใจไปขอข้าวเขา ถ้วยแบ่งซุปเล็กๆ เขาเหลือแค่นั้น ก็กินแค่นั้น ชื่อพี่หนู พี่ยม เขาเป็นสปป.ลาว”
 
ตอนได้ยินเสียงแม่ร้องไห้ รู้สึกยังไง?
“ตอนนั้นพอได้ข้าวมาถ้วยนึง และได้ฟังเสียงแม่ ผมรู้สึกว่าข้าวมื้อนั้นอร่อยที่สุดในชีวิต มันเย็นยังไงแต่ก็รู้สึกดี มันอบอวลไปด้วยความรู้สึกอะไรไม่รู้ กินข้าวไปฟังเสียงแม่ไป แม่เล่าว่าพรุ่งนี้เริ่มชีวิตใหม่นะ ก็ร้องไห้ เป็นการการกินข้าวมื้อที่อร่อยมาก แล้วก็ได้กราบขอขมาแม่ ได้พูดคุยกันเรื่องเหตุผล ว่าทำไมแม่ต้องออกมาเป็นเสาหลักหาเงินส่งมาที่บ้าน เล่าเหตุผลตั้งแต่เด็กจนโต ณ ปัจจุบันนั้นให้ฟัง ก็เข้าใจแม่มากขึ้น ทุกวันนี้ก็เลยขาดแม่ไม่ได้ แม่ก็อยู่กับเข้มยาวๆ เลย วันนั้นมันทลายกำแพงหมดเลย อีโก้ไม่ได้ทำให้เรามีชีวิตที่ดี ไม่ได้ทำให้เราเท่ สิ่งที่เท่คือการดูแลครอบครัว สิ่งที่เท่คือเอาใจใส่คนรอบข้างให้มากที่สุด ตอนนี้แม่อยากได้อะไร ผมซัปพอร์ตหมด”
เป็นเหตุผลที่อยากทำให้เข้าวงการบันเทิงด้วยมั้ย?
“ด้วยครับ เรามีรุ่นพี่ที่อยู่ในวงการ ตอนนั้นพูดไม่เก่ง พูดไม่เป็น เข้าสังคมไม่ได้ ก็เข้ามาเดินแบบ ทำงาน รับเงินสามพัน กลับบ้าน จนหมดช่วงเดินแบบ มาเป็นช่วงดิจิทัล เดินแบบหายหมดแล้ว ก็มาลอง",https://www.matichon.co.th/entertainment/thai-entertainment/news_5059490
เบลล่า แย้มอยากลองเล่นซีรีส์ เล่าโมเมนต์สาวอึดช่วย วิล ชวิณ ยกกระเป๋า เหตุปวดหลังหมอนรองกระดูก,วันที่ 21 กุมภาพันธ์ 2568 - 12:06 น.,"เบลล่า แย้มอยากลองเล่นซีรีส์ เล่าโมเมนต์สาวอึดช่วย วิล ชวิณ ยกกระเป๋า เหตุปวดหลังหมอนรองกระดูก
ยังคงมีผลงานละครให้แฟนๆ ได้ติดตามอยู่ตลอด สำหรับ นางเอกสาว เบลล่า ราณี แคมเปญ ที่ล่าสุดก็เพิ่งปิดกล้องละครไปอีก 1 เรื่อง หลังโหมอัดแน่น 90 คิว ใน 8 เดือน ทั้งนี้เมื่อเจ้าตัวมาร่วมงานเปิดตัวคอลเลคชั่นพิเศษ ROYAL IVY REGATTA x The White Lotus Collection Launch ที่ centralwOrld โดยเจ้าตัวก็ได้บอกเล่ารื่องการทำงาน รวมถึงเปิดแพลนทริปทำงานบวกท่องเที่ยวกับหวานใจ วิล ชวิณ เร็วๆ นี้
เตรียมมีผลงานให้ทุกคนได้จดจำอีก?
“ทุกคนละคนปิดกล้องแล้วค่ะ ถ่ายมา 90 คิว เยอะกว่าที่คิดเยอะกว่าที่คิดเยอะกว่าที่แพลนเอาไว้ค่ะ ถ่ายออกมาก็มีเรื่องของเทคนิคอะไร มีบู๊ด้วย คือค่อนข้างละเอียดเรื่องของภาพด้วย มีให้ครบทุกมุม ดอลลี่ วงกลม 360 องศา เบิร์ดอายวิว มีครบ รอเป๋นกำลังใจใก้กับพวกเราได้นะคะ ตอนนี้อยู่ในขั้นตอนการตัดต่อค่ะ ได้ชมประมาณกลางปี”
เรื่องนี้พีเรียด?
“มีการเกิดในยุคนั้น แต่ไม่ได้โชว์ขนาดนั้น เป็นเรื่องของคอเมดี้ บู๊ ไซไฟด้วย”
90 คิวคือนานขนาดไหน?
“1 วัน ถ่ายตั้งแต่ 7 โมงเช้า ถึง 4 ทุ่มโดยประมาณ 90 คิว ถ่าย 8 เดือน อันนี้ถือว่าน้อยแล้ว ปกติของเบลคือ 1 ปีอัพตลอด บางเรื่อง 1 ปี 8 เดือนนะ นี่กระชับแล้ว ยังคิดเลยน้องๆ ที่ถ่ายซีรีส์เขาจะสบายตัวขนาดไหน (หัวเราะ) เพราะเราไม่เคยไง ไม่เคยถ่ายอะไรที่สั้นเลย มีแต่โปรเจ็กต์ยาวค่ะ แต่ละครครบรสค่ะ เรื่องนี้ได้ทำอะไรเยอะ มีโหด มีอะไรที่ต้องเรียนรู้อีกเยอะเลย”
เมื่อกี้บอกอยากลองซีรีส์?
“คืออยากรู้ไงว่าถ่าย 3 เดือนยังไง (12 ตอน?) อะไรแบบนั้น (ว่าจะสบายแค่ไหน?) อาจจะไม่ใช่คำว่าสบาย แต่มันจบเร็วเนอะ (มีติดต่อไหม?) ยังไม่ได้มีรูปแบบนั้น (มีบอกผู้จัดการไหม?) คืออันนี้เป็นละครใช่ไหม แต่เดี๋ยวจะมีภาพยนตร์ เปิดประมาณกลางปี และอาจจะมีอีกหนึ่งโปรเจ็กต์ อยู่ขั้นตอนปรับเปลี่ยนบทค่ะ เป็นค่ายที่เคยเล่นกันมาก่อนตอนนี้เต็มแล้ว (หัวเราะ)“
แน่นเลย?
”แน่นค่ะ แต่ก็เดี๋ยวจะมีช่วงเวลาพักผ่อนแล้ว (ไม่ค่อยเว้นละครนาน?) ตอนเข้าวงการใหม่ๆ 2 เรื่องตบอด พอหลังโควิดก็ลดลงมาครั้งละเรื่อง (ได้มีเวลาหายใจบ้าง?) บ้างค่ะ มีช่วงเบรกบ้าง”
ก็ยังพอมีเวลารับอีเวนต์ เที่ยว ทำบุญ?
“ก็มี แต่ถ้าถ่าย 2 เรื่องพร้อมกัน 7 วันแน่นอน หายไปเลยชีวิต ช่วงเราผ่านจุดนั้นมาแล้ว คือมันต้องอัดแหละเพื่อให้คนได้จำได้”
วางแผนพักคือไปเที่ยว แพลนไว้หรือยัง?
“มีดูๆ ไว้ มันจะมีเรื่องงานพ่วงเที่ยวด้วยที่ต่างประเทศ (ยุโรป 20วัน?) ยังไม่รู้ แต่มีรอวีซ่าอยู่ยังไม่รู้ว่าผ่านเปล่าค่ะ”
จะว่างตรงกันไหม กับ วิล ชวิณ?
“จะมีค่ะ (พ่วงทำงานด้วย?) มีค่ะ พ่วงๆ ทำงานด่วยจะได้คุ้มค่าเครื่องบินไง (เขาไปด้วย?) ถ้าว่าง ถ้าเกี่ยวเนื่องกันเขาก็จะไปด้วย (ซัพพอร์ตกัน?) ถ้าว่างที่ไปด้วยกันได้ ก็ดี ไดไปด้วยกัน (เวลาไปต่างประเทศใครจัดทริป?) แล้วแค่ทริปนะ ถ้างานของเราก็เป็นเราจัดการ”
ใครว่างง่ายกว่ากัน?
“ของเบลค่อนข้างยากกว่า บางทีเรามีคิวลูกค้าด้วย ถ้าจะมีแพลนยาวๆ ก็พอได้ (ของเขางานประจำ กำหนดง่ายกว่า?) ของเขากำหนดได้ง่ายกว่าเบล ของเราบางทีมีอีเวนต์ มีลูกค้าที่ล็อกสถานที่ไว้แล้ว”
เวลาไปเที่ยว ใครเอ่ยปากชวน?
“ส่วนมากจะเป็นเขานะ ของเราจะเป็นฝ่ายว่าจะปล่อยคิวแล้วนะ มีวันว่างเท่านี้นะ ของเราฟิกซ์กว่า แต่ปุ๊บปั๊บก็มีนะ”
มีทริปวัดใจไหม สร้างความประทับใจ เห็นน้ำใจกัน?
“มีเบลดูแลเขา มีการยกกระเป๋าให้ เพราะว่าเขาปวดหลัง เป็นหมอนรองกระดูก เป็นฉันที่คอยดูแล (ยิ้ม) เขาก็ไม่ได้ยังไง เขาเป็นเฉียบพลันด้วย อย่านะเดี๋ยวเป็นหนักกว่าเดิม (เขาประท้บใจเราแหละ?) อยู่แล้ว เรามันอึดค่ะ (หัวเราะ)”
เรียนรู้กัน?
“ก็ยังมีอะไรต้องปรับ เพราะว่างานก็คนละวงการ เรื่องการใช้ชีวิต คงไม่มีใครราบรื่นซะทีเดียว ก็ต้องปรับกันอยู่แล้ว (เขาชินหรือยังกับการถูกจับตาพิเศษ?) เขาพูดว่าดีขึ้น แต่เราก็ไม่รู้เหมือนกัน (ซีเรียสไหม อย่างเดินห้างมีคนถ่ายรูป?) ไม่ค่ะๆ เพราะว่าพูดกันแต่แรกอยู่แล้วว่าจะใช้ชีวิตกันแบบปกติค่ะ”",https://www.matichon.co.th/entertainment/news_5059554
จ๊ะ นงผณี ยินดี แจ๊ค ธนพล แต่งงานฟ้าแลบ อัพเดตสถานะหัวใจ-พ่อแม่กลัวเหงา ติดต่อหมอหนุ่มให้,วันที่ 20 กุมภาพันธ์ 2568 - 20:21 น.,"จ๊ะ นงผณี ยินดี แจ๊ค ธนพล แต่งงานฟ้าแลบ อัพเดตสถานะหัวใจ-พ่อแม่กลัวเหงา ติดต่อหมอหนุ่มให้
หลัง แจ๊ค ธนพล เปิดตัวแฟนสาว เอม รมิดา ไปได้ไม่นาน ก่อนจะต่อมาจะประกาศแต่งฟ้าแลบ 28 ก.พ.นี้ ล่าสุดเจอ จ๊ะ นงผณี อดีตคนรักของแจ๊ค ธนพล ที่งาน 40th Anniversary of Rangsit University ณ หอประชุมนันทนาการ สถาบันกีฬา มหาวิทยาลัยรังสิต
อ่านข่าว – แจ๊ค ธนพล ควง เอม รมิดา เปิดใจครั้งแรก ย้อนเล่าเส้นทางรัก เคลียร์ข่าวแต่งฟ้าแล่บเพราะท้อง?
เธอได้ให้สัมภาษณ์สื่อ พร้อมยินดีกับแฟนเก่า และอัพเดตหัวใจ บอกตอนนี้โสด ทำแต่งาน อาจก็มีคุยๆ บ้างยังไม่จริงจัง
“ก็เห็นข่าว ก็แสดงความยินดีค่ะ ดีใจด้วย คือถามว่าไปร่วมงานไหม จริงๆ ถ้าพี่เขาชวนเราว่างเราก็จะไป ถ้าเราไม่ว่าง เราคงไม่ได้ไปค่ะ”
เรื่องนี้เรารู้มานานแค่ไหนแล้ว?
“ไม่รู้อะไรเลย คือจริงๆ อ่ะไปทำงานทุกวัน เราไม่ได้ติดต่อกับพี่เขาอยู่แล้ว เราเลิกกับพี่เขามาปีกว่าแล้ว ต่างคนต่างอยู่ แต่ก็ไม่ได้ทะเลาะกันมีอะไรก็ซัพพอร์ตกัน”
เห็นข่าวเซอร์ไพรส์ไหมที่มันรวดเร็วมาก?
“คือหนูว่าจริงๆ แล้วมันไม่รวดเร็วหรอกนะ ด้วยอายุพี่เขาอ่ะ หนูว่ามันต้องแต่งแล้วแหละ เอาจริงๆ ต้องมีครอบครัวแล้ว ก็น่ารักดี แล้วเราเคยเจอมาก่อนไหม ไม่เคยเจอเลย ไม่ใช่คู่นี้นะหมายถึงตั้งแต่เลิกกันไปก็ยังไม่เคยเจอพี่เขาเลย เราก็แสดงความยินดีด้วย ถ้าว่างไปแน่นอน”
แคปชั่นเศร้าคนโยง?
“จริงๆ เวลาจะโพสต์จะโพสต์อะไร คือตั้งแต่ปีที่แล้วล่ะ เราอ่ะจะเขียนแคปชั่นว่า แคปชั่นอกหักใน Google แคปชั่นอ่อย ก็คือจะแล้วแต่อารมณ์ หรือตามภาพของเรา คนก็จะชอบไปโยง แต่ว่าจริงๆ อ่ะไม่ได้เกี่ยวอะไรกับพี่เขาเลย”
ไม่ได้มีอารมณ์เฮิร์ตเกี่ยวกับเรื่องของเขา?
“โหพี่ปีกว่าแล้ว หนูเล่นไปกว่าพันงานแล้ว หนูคงไม่ได้นึกถึงอะไรแล้วอะค่ะ”
ได้ส่งข้อความไปหายินดีไหม?
“คือไม่ได้ส่งอะไรเลย เอาจริงๆ อะ เราเกรงใจทั้งพี่เขาและน้องผู้หญิงด้วย เพราะว่าถ้าเลิกกันมาแล้ว ให้หนูอยู่ในสถานะพี่น้องกันโดยที่ไม่ได้ส่งไปหากัน ทุกคนก็จะได้สบายใจ“
ในคอมเมนต์ ก็มีคนมาโยงด้วยเพราะว่าเราไม่แต่ง?
”อ๋อคือจริงๆ แล้วการแต่งงานมันไม่ใช่เรื่องเล็ก สำหรับจ๊ะคือมันเป็นเรื่องใหญ่ มันคืออนาคตเราเลย คือครอบครัวเรา เรามีพ่อมีแม่ แต่ถ้าเราตัดสินใจแต่งงานไปแล้วมันก็จะมีอีกคนนึงเข้ามาอยู่ในชีวิตเราเลย เราก็จะเป็นคนที่คิดเยอะไปหน่อย เมื่อก่อนนะแต่เดี๋ยวนี้ก็ไม่แน่ เดี๋ยวนี้อาจจะเข้ามาแล้ว.. ด้วยอายุเราด้วย“
หมอดูทักเราว่าจะมีตอนไหน?
”ปี 69 อีกสองปีละ ก็เริ่มละเริ่มเตรียมสถานที่แล้ว แต่ว่าขาดแต่เจ้าบ่าว คือจริงๆ อะพ่อกับแม่ทำตัวเป็นพ่อแม่สื่อเพราะไปชอบหมอคนนึง แล้วก็อยากให้เราไปชอบคุณหมอ แล้วเราเองก็ไม่เคยเจอหมอ เราถามพ่อว่าเขาโสดไหม พ่อก็บอกว่าไปสืบมาแล้วว่าโสด ก็อยากจะไปขอหมอให้หนูเลย จะไปขอผู้ชายให้หนู เป็นหมอโรคหัวใจ“
และมีโอกาสได้เจอยัง?
”คือหนูพูดตามตรง หมออยู่สิงห์บุรี แล้วหนูอยู่กรุงเทพฯ แล้วหนูจะไปฉีดวัคซีนไข้หวัดใหญ่ใช่ไหม พ่อกับแม่ก็บอกว่าให้หนูขับรถจากกรุงเทพฯไปฉีดที่สิงห์บุรี (เพื่อจะไปหาหมอ?) อื้อ คือจริงๆ แล้วอะ เขาอยากให้เรามีแฟน ปีกว่าที่เราว่าง ก็ทำแต่งงาน เขาก็เลยกลัวว่าเวลาที่เราเครียดอะเราจะไม่มีใครให้คำปรึกษาหรือให้กำลังใจเลยอยากจะให้มีแฟน แล้วการที่มีแฟนจะต้องมีแฟนที่เป็นผู้ชายทำงานขยันนะ ดูแลลูกเราได้ คือดูแลในที่นี้ไม่ใช่เรื่องเงินนะ ซัพพอร์ตความรู้สึกกัน”
แล้วเป็นการคุยกันจริงจังไหมระหว่างเรากับพ่อกับแม่?
“คือคุยกันจริงจังมาปีกว่าแล้ว แต่ว่าเราอ่ะยังไม่เคยเจอหมอ”
แสดงว่าโอกาสคุณหมอคนนี้คงไม่ใช่แล้วใช่ไหม?
“คือไม่ใช่เหรอคะ เอาจริงๆ เราคิดว่าถ้าเราชอบใครเดี๋ยวเราก็จะชอบของเราเอง แต่ว่าผู้ใหญ่อาจจะมองอีกอย่างหนึ่ง อะไรที่มันผ่านหูผ่าตาเขามาแล้ว”
แล้วเรามีใครผ่านตามาบ้างไหม?
“คืออย่างวันเนี่ยหนูสองงาน เมื่อวานก็สองงาน พรุ่งนี้ก็สองงาน ก็ไม่ได้เจอใครหรอก ชีวิตทำแต่งงาน เหงาไหม เอาจริงๆ อะมีคนคุยบ้างแบบผ่านๆ 16 คน (หัวเราะ) ก็จริงมีคุยบ้างประมาณคนนึง คือหนึ่งปีที่ผ่านมาไม่ได้รู้สึกอยากจะคุยจริงจังอะไรขนาดนั้น เพราะงานเราเยอะ พอเราทำสร้างบ้านด้วย มีพูลวิลล่าด้วย นู่นนี่นั่นมันเยอะ แล้วการสร้างบ้านน่ะมันปัญหามันเยอะด้วย แล้วก็จะแก้ปัญหาทุกวัน เราเลยไม่มีเวลามาคิดจริงจังเรื่องความรักสักเท่าไหร่”
แล้วคนนี้พิเศษไหม?
“ก็ไม่ถึงกับพิเศษ (ในหรือนอกวงการ?) คือไม่ในวงการเลย เพราะในวงการไม่คิดอยากจะมีเลย เพราะว่าในวงการนะ อย่างเลิกกันไปนานแล้วยังโยงอีกมันก็เลยไม่มีดีกว่าในวงการ ตัดไปเลย”
แล้วคนนี้เป็นยังไงคุยนานยัง?
“ก็พักนึง (แล้วเราบอกไม่จริงจังกับเขาจะน้อยใจไหม?) คือตอนแรกเขาไม่รู้สึก เขาจะรู้สึกตอนนี้แหละ (หัวเราะ) ไม่คือเราทำงาน ทำงานก่อน พ่อกับแม่ก็เห็นแล้วได้คุยกันผ่านจอ พ่อให้ผ่าน จริงๆ อะสเปกพ่อแคบลงเรื่อยๆ ก็โอเคแต่ต้องมาเจอกัน”
แล้วเราจะจริงจังเมื่อไหร่ ที่คิดว่าเราพร้อม?
“คือหนูว่าโชคดวงหนูเป็นคนดวงดีไม่ว่าจะเป็นเรื่องการทำงานร้องเพลง ก็เลยอยากจะหาเงินไปก่อน คือหนูว่าในวันข้างหน้า แฟนน่ะคุยกันไปเรื่อยๆ ความสบายใจคุยเมื่อไหร่ตกลงเมื่อไหร่ก็ค่อยไปจริงจังตอนนั้น”
ตอนนี้เรียกว่าโสดไม่สนิท?
“โสดล็อกมง”",https://www.matichon.co.th/entertainment/thai-entertainment/news_5059120
ต้นสังกัดแจ้งบัญชีไอจี-เอ็กซ์ ของ ‘ไบร์ท วชิรวิชญ์’ ได้รับการแก้ไขแล้ว หลังโดนแฮก,วันที่ 20 กุมภาพันธ์ 2568 - 18:11 น.,"ต้นสังกัดแจ้งบัญชีไอจี-เอ็กซ์ ของ ‘ไบร์ท วชิรวิชญ์’ ได้รับการแก้ไขแล้ว หลังโดนแฮก
จากกรณีที่ Cloud9 Entertainment ต้นสังกัดของนักแสดงชื่อดัง ไบร์ท วชิรวิชญ์ ได้ออกมาแจ้งให้ทราบว่า บัญชี Instagram และ X อย่างเป็นทางการของไบร์ท (@bbrightvc) ได้ถูกเข้าถึงโดยไม่ได้รับอนุญาต ทีมงาน Cloud9 Entertainment กำลังดำเนินการร่วมกับแพลตฟอร์มที่เกี่ยวข้องเพื่อแก้ไขปัญหานี้อย่างเร่งด่วนที่สุด
ล่าสุดต้นสังกัดของไบร์ทได้ออกมาแจ้งให้ทราบอีกครั้งว่า ได้ดำเนินการแก้ไขปัญหาเรียบร้อยแล้ว โดยระบุข้อความว่า
“แถลงการณ์จาก Cloud9 Entertainment
ขอแจ้งให้ทราบว่า ขณะนี้บัญชี Instagram และ X อย่างเป็นทางการของ BRIGHT (@bbrightvc) ที่ได้ถูกเข้าถึงโดยไม่ได้รับอนุญาต ทีมงาน Cloud9 Entertainment ได้ดำเนินการแก้ไขปัญหาเรียบร้อยแล้ว เราขอขอบคุณแพลตฟอร์มที่เกี่ยวข้องในการช่วยเหลือเป็นอย่างดี
เราขอขอบคุณทุกท่านสำหรับการสนับสนุนและความห่วงใยที่มีต่อ BRIGHT.
Cloud9 Entertainment”",https://www.matichon.co.th/entertainment/news_5058914
