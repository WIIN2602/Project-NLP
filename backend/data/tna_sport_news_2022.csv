title,date,content,link
“ช้างศึก” คัมแบ็กฝึกซ้อมก่อนชี้ชะตากัมพูชา,31/12/2565,กรุงเทพฯ 31 ธ.ค. – “ช้างศึก” คัมแบ็กฝึกซ้อมก่อนชี้ชะตากัมพูชา 2 ม.ค.นี้ ด้าน “ศศลักษณ์” ยันไทยต้องคว้าชัยเพื่อเป็นแชมป์กลุ่มวันที่ 31 ธันวาคม 2565 เวลา 17.00 น. ณ สนาม ยามาโอกะ ฮานาซากะ อคาเดมี ฟุตบอลชายทีมชาติไทย ลงซ้อมต่อเนื่อง เพื่อเตรียมพร้อมสำหรับการเจอกับ กัมพูชา ในศึกชิงแชมป์อาเซียน รอบแบ่งกลุ่ม กลุ่ม เอ นัดที่สี่สำหรับทีมชาติไทย มี 7 คะแนนจากสามเกมแรก และนำเป็นจ่าฝูงของกลุ่ม โดยการฝึกซ้อมครั้งนี้ มาโน โพลกิง เฮดโค้ชทีมชาติไทยได้แบ่งนักเตะเป็นสำสองชุด ชุดแรก ประกอบด้วย 11 ผู้เล่นตัวจริงได้ฟื้นฟูร่างกาย ส่วนผู้เล่นที่เหลือ ฝึกซ้อมรูปแบบการเล่นร่วมกัน ใช้เวลา 1 ชั่วโมง 30 นาทีก่อนการฝึกซ้อม ศศลักษณ์ ไหประโคน แบ็กซ้ายทีมชาติไทย กล่าวว่า “เมื่อวานเราได้เดินทางมา จากอินโดนีเซียเราได้พักหนึ่งวัน และวันนี้ก็ลงซ้อมกัน น่าจะมีการเช็กสภาพร่างกายกันว่าแต่ละคนสมบูรณ์มากน้อยแค่ไหน เกมกับอินโดนีเซีย แม้จะมีการปรับระบบ แต่ไม่ได้มีผลกับทีมของเรา อาจจะเป็นจังหวะของเกม ที่มีทั้งดีและไม่ดี เราจะต้องเก็บสามแต้มและเป็นแชมป์กลุ่มให้ได้ ตอนนี้เราเริ่มมองอีกสายบ้างแล้ว แต่ยังไม่ได้มองว่าจะเจอใครแต่เราก็พร้อมอยู่แล้ว ตอนนี้หลายคนอาจจะเจอปัญหาบ้างเพราะต้องเดินทางบ่อย เวลาพักอาจจะมีน้อยแต่คิดว่าไม่น่าจะมีปัญหาอะไรมาก ฝากแฟนบอลมาให้กำลังใจให้พวกเรากันเยอะ ถ้าใครไม่สะดวกก็ขอฝากให้ติดตามทางหน้าจอทีวีด้วยครับ”ทีมชาติไทย จะแข่งขันฟุตบอลชิงแชมป์อาเซียน รอบแบ่งกลุ่ม นัดทีสี่ พบกับ กัมพูชา ที่สนาม ธรรมศาสตร์ ในวันที่ 2 มกราคม 2565 เวลา 19.30 น. ถ่ายทอดสด ทาง MCOT HD30 และ T-Sports 7 .-สำนักข่าวไทยFacebookFacebookXTwitterLINELineดูข่าวเพิ่มเติมChanakarn Rojnarakช้างศึกทีมชาติไทยฟุตบอลม ชิงแชมป์เอเชียข่าวที่เกี่ยวข้องฟุตบอลหญิงไทย U-20 ถล่ม หมู่เกาะโซโลมอน 8-0ช้างศึก U-20 แพ้เกาหลีใต้ ตกรอบคัดเอเชียช้างศึก U-20 พร้อมดวล เกาหลีใต้ ชิงแชมป์เอเชียทัพวินด์เซิร์ฟไทยประกาศกวาดเรียบ 4 ทอง ศึกซีเกมส์ ครั้งที่ 33 ที่ไทยเป็นเจ้าภาพจับสลากแบ่งกลุ่มฟุตซอลหญิงชิงแชมป์เอเชีย 2025,https://tna.mcot.net/sport-1086394
เปิดประวัติ “เปเล่” ตำนานนักเตะบราซิล,30/12/2565,"กทม. 30 ธ.ค.-พาไปย้อนดูผลงานของ “เปเล่” อดีตตำนานนักฟุตบอลทีมชาติบราซิล ที่เสียชีวิตด้วยวัย 82 ปีหลังจากป่วยมานานเอ็ดสัน อรันเตสโด นาสซิเมนโต หรือ “เปเล่” ตำนานนักฟุตบอลทีมชาติบราซิล ได้เสียชีวิตลงแล้วที่โรงพยาบาลอัลเบิร์ต ไอน์สไตน์ ในนครเซา เปาโล ประเทศบราซิลด้วยวัย 82 ปี เมื่อวันพฤหัสบดีตามเวลาท้องถิ่น หลังต้องต่อสู้กับอาการป่วยที่ไตและต่อมลูกหมาก รวมถึงมะเร็งลำไส้ใหญ่มาตลอดหลายปีหลังเปเล่ ถูกยกย่องว่าเป็นนักเตะที่ดีที่สุดในประวัติศาสตร์ลูกหนังโลก จากผลงานการคว้าแชมป์ ฟุตบอลโลก มาครองได้ถึง 3 สมัยในปี 1958, ปี 1962, ปี 1970 โดยในสมัยแรก เปเล่ มีอายุแค่ 17 ปี และสร้างผลงานเป็นที่จดจำของแฟนบอลทั่วโลกมาจนถึงปัจจุบันหลังจากเปเล่ ยิงได้ 2 ประตูในนัดชิงชนะเลิศ ในนาทีที่ 55 และนาทีที่ 90 ช่วยให้บราซิล เอาชนะ สวีเดน เจ้าภาพ 5-2 รวมถึงก่อนหน้านั้นในรอบรองชนะเลิศ เปเล่ ยังยิงแฮตทริก ในเกมเอาชนะ ฝรั่งเศส 5-2โดยการคว้าแชมป์ ฟุตบอลโลก ปี 1958 ที่ประเทศสวีเดน เป็นแชมป์สมัยแรกในประวัติศาสตร์ของทีมชาติบราซิล ซึ่งถือว่าเป็นจุดเริ่มต้นความยิ่งใหญ่ของเปเล่และทีมชาติบราซิล จนสู่การนำทีมแซมบ้าเป็นตำนานแชมป์โลก 5 สมัยนับตั้งแต่ครั้งแรกของเปเล่ในปี 1958, ปี 1962, ปี 1970, และต่อจากนั้นอีก 2 ปีที่ทีมชาติบราซิลคว้าแชมป์โลกในปี 1994, ปี 2002สำหรับ เปเล่ เจ้าของฉายา “ไข่มุกดำ” ถือเป็นนักเตะที่ได้รับการเชิดชูเกียรติ และประสบความสำเร็จมากที่สุดคนหนึ่งของวงการลูกหนังโลก จารึกสถิติทำประตูเอาไว้ 1,281 ลูกจากการลงสนาม 1,363 นัด รวมทุกแมตช์ทั้งอย่างเป็นทางการ และไม่เป็นทางการ ตลอดอาชีพค้าแข้ง 21 ปี ในการเล่นกับหลายสโมสร อาทิ ซานโตสในลีกบ้านเกิด,นิวยอร์ก คอสมอส ในลีกสหรัฐอเมริกามิลลิเตลี,เซาเปาโล ในบราซิล และสโมสรที่ยังไม่ได้มีการเปิดเผยข้อมูลอีก รวมถึงสถิติการยิง 77 ประตูในนามทีมชาติจากการลงเล่น 92 นัด และยังครองดาวซัลโวสูงสุดของทัพแซมบ้าร่วมกับ เนย์มาร์นอกจากนี้เจ้าของฉายา “ไข่มุกดำ” ยังเป็นนักเตะคนเดียวในประวัติศาสตร์ที่คว้าแชมป์ฟุตบอลโลกได้ถึง 3 สมัย ในปี 1958, 1962 และ 1970สำหรับเกียรติประวัติสำคัญของ เปเล่ คว้าแชมป์ฟุตบอลโลก 3 สมัย ปี 1958, 1962, 1970, เจ้าของสถิตินักเตะที่คว้าแชมป์ ฟุตบอลโลก ที่อายุน้อยที่สุดด้วยวัย 17 ปี 239 วัน, รางวัลลูกบอลทองคำฟุตบอลโลกในปี 1970, แชมป์ ลีกบราซิล 6 สมัย, แชมป์ โคปา ลิเบอร์ ตาดอเรส 2 สมัย, รางวัล นักเตะยอดเยี่ยมแห่งศตวรรษของฟีฟ่า, แฮตทริกมากที่สุดตลอดกาล 92 ครั้ง, รางวัลลอรีอุส เวิลด์ สปอร์ต อวอร์ดส์ ปี 2000 และ นักฟุตบอลแห่งศตวรรษในปี 2000เคลี่ นาสซิเมนโต้ ลูกสาวของเปเล่ ได้โพสต์บนอินสตาแกรมของเปเล่ กล่าวถึงเปเล่คุณพ่อ ว่า “ทุกอย่างที่เราเป็นต้องขอบคุณคุณ เรารักคุณเสมอ หลับให้สบาย”นอกจากนี้ยังมีนักเตะซุปเปอร์สตาร์ระดับโลกได้โพสต์ในอินสตาแกรม เพื่อร่วมไว้อาลัยการเสียชีวิตของเปเล่ ทั้งลีโอเนล เมสซี่ ที่เพิ่งพาทีมชาติอาร์เจนติน่า คว้าแชมป์โลกล่าสุด, คีลิยัน เอ็มบัปเป้ ดาวยิงทีมชาติฝรั่งเศสเจ้าของรางวัลดาวซัลโวสูงสุดของฟุตบอลโลกปีนี้ รวมทั้งเนย์มา กองหน้าทีมชาติบราซิล และคริสเตียนโน โรนัลโด ดาวยิงทีมชาติโปรตุเกส และบุคคลสำคัญระดับโลกมากมายที่รวมไว้อาลัยเปเล่ทีมข่าวกีฬาสำนักข่าวไทยขอไว้อาลัยกับ เปเล่ ตำนานนักฟุตบอลระดับโลกในครั้งนี้ด้วย.-สำนักข่าวไทยFacebookFacebookXTwitterLINELineดูข่าวเพิ่มเติมTnamcot🌏นักเตะบราซิลฟุตบอลโลกเปเล่ข่าวที่เกี่ยวข้อง‘ดิดิเยร์ เดส์ชองส์’ ลาตราไก่หลังจบบอลโลก 2026ซาอุดีอาระเบียเผยภาพสนามฟุตบอลโลก ปี 2034ญี่ปุ่นเก็บชัยชนะ 2 นัดรวด ฟุตบอลโลกรอบคัดเลือกสถิติทีมชาติไทยข่มสิงคโปร์ ก่อนดวลบอลโลกรอบคัดเลือก ค่ำวันนี้“อิชิอิ” เตรียมใช้เกมรุกบุกยิงสิงคโปร์ค่ำวันนี้",https://tna.mcot.net/sport-1086036
ทีมชาติไทย 10 คน บุกเสมอ อินโดนีเซีย 1-1 ยังนำจ่าฝูงกลุ่ม,29/12/2565,อินโดนีเซีย 29 ธ.ค. –สารัช อยู่เย็น ช่วยยิงประตูให้ทีมชาติไทย ที่เหลือผู้เล่น 10 คน ตามตีเสมอ อินโดนีเซีย 1-1 ยังนำเป็นจ่าฝูงของกลุ่มต่อไปฟุตบอลชิงแชมป์อาเซียน “เอเอฟเอฟ มิตซูบิชิ อิเล็คทริค คัพ 2022” เกมรอบแรก กลุ่มเอ นัดที่ 3 ทีมชาติไทย จ่าฝูงที่มี 6 คะแนน ชุดสีน้ำเงิน บุกไปเยือน อินโดนีเซีย รองจ่าฝูงที่มี 6 คะแนนเท่ากัน ที่สนามเกโลรา บุง การ์โน ซึ่งช่อง 9 MCOT HD หมายเลข 30 ถ่ายทอดสดเมื่อช่วงเย็นวันนี้ (29 ธ.ค.65) โดยเกมนี้ มาโน โพลกิ้ง กุนซือทีมชาติไทย จัดทัพ 11 ตัวจริง เหมือนใน 2 เกมที่ผ่านมาครึ่งแรก ทั้งสองทีมยังหาจังหวะเจาะเข้าทำประตูกันไม่ได้ เสมอกันอยู่ 0-0ครึ่งหลัง นาทีที่ 48 อินโดนีเซีย ได้จุดโทษจากจังหวะแฮนด์บอลของ ธีราทร บุญมาทัน ในกรอบเขตโทษ และ มาร์ค คล็อค รับหน้าที่สังหารยิงเข้าไปให้ อินโดนีเซีย ขึ้นนำไทย 1-0 นาทีที่ 50จากนั้นนาทีที่ 62 ทีมไทยต้องเหลือตัวผู้เล่น 10 คน หลังจาก สรรวัชญ์ เดชมิตร ตัวสำรอง ไปทำฟาวล์ผู้เล่นอินโดนีเซีย ทำให้โดนใบแดงไล่ออกจากสนามกระทั่งนาทีที่ 79 แม้ทีมไทยมีตัวผู้เล่นน้อยกว่า แต่ได้ประตูตีเสมอ 1-1 จาก สารัช อยู่เย็น ยิงแฉลบนักเตะอินโดนีเซียเข้าประตูไป จบเกม เสมอกัน 1-1สรุปตารางคะแนน ทีมชาติไทย ยังนำจ่าฝูง แข่ง 3 นัด มี 7 คะแนน เท่ากับ อินโดนีเซีย อันดับ 2 แต่ประตูได้ทีมไทยดีกว่า อันดับ 3 กัมพูชา แข่ง 2 นัด มี 3 คะแนน อันดับ 4 ฟิลิปปินส์ แข่ง 3 นัด มี 3 คะแนน อันดับ 5 บรูไน ยังไม่มีคะแนนสำหรับโปรแกรมนัดต่อไป ทีมชาติไทย จะเปิดสนาม ม.ธรรมศาสตร์ รังสิต พบ กัมพูชา วันที่ 2 มกราคม 2566 เวลา 19.30 น. โดยช่อง 9 MCOT HD หมายเลข 30 จะถ่ายทอดสดให้ชมถึงบ้านเช่นเดิม. – สำนักข่าวไทยFacebookFacebookXTwitterLINELineดูข่าวเพิ่มเติมAreewanทีมชาติไทยอินโดนีเซียข่าวที่เกี่ยวข้องน้ำท่วมเมืองหลวงอินโดนีเซียไทยส่งกลับชาวอินโดนีเซีย 84 คนที่ออกมาจากเมียนมาเลขาฯสภาความมั่นคงรัสเซียเยือนมาเลเซีย-อินโดนีเซียฟุตบอลหญิงไทย U-20 ถล่ม หมู่เกาะโซโลมอน 8-0ช้างศึก U-20 แพ้เกาหลีใต้ ตกรอบคัดเอเชีย,https://tna.mcot.net/sport-1085515
ไทยพร้อมดวลแข้งอินโดฯ ช่อง 9 ยิงสดพรุ่งนี้,28/12/2565,"อินโดนีเซีย 28 ธ.ค. –มาโน โพลกิ้ง ยืนยันแข้งช้างศึกพร้อมเต็มร้อย ก่อนดวลแข้ง อินโดนีเซีย ในศึกชิงแชมป์อาเซียน 2022 โดยช่อง 9 MCOT HD หมายเลข 30 ถ่ายทอดสดให้ชมถึงบ้าน 16.30 น. วันพรุ่งนี้ (29 ธ.ค.65)หลังจากนักเตะทีมชาติไทย ชุดลุยศึกชิงแชมป์อาเซียน 2022 เดินทางถึงสนามบินซูการ์โน-ฮัตตา กรุงจาการ์ตา ประเทศอินโดนีเซีย เมื่อเย็นวานนี้ (27 ธ.ค.65) และได้เข้าพักที่โรงแรม โดยไม่ได้ลงสนามฝึกซ้อม เพื่อพักสภาพร่างกายจากการเดินทางมาถึงช่วงบ่ายวันนี้ (28 ธ.ค.65) มาโน โพลกิ้ง หัวหน้าผู้ฝึกสอนทีมชาติไทย พร้อมด้วย สารัช อยู่เย็น และ ชิน แต ยอง หัวหน้าผู้ฝึกสอนทีมชาติอินโดนีเซีย และ อัสนาวี มังกูลัม แบ็กขวาของทีม ได้แถลงข่าวความพร้อมก่อนจะลงสนามในวันพรุ่งนี้ (29 ธ.ค.65) เวลา 16.30 น. ที่สนามเกโลรา บุง การ์โน โดยช่อง 9 MCOT HD หมายเลข 30 จะถ่ายทอดสดให้ชมถึงบ้านมาโน โพลกิ้ง หัวหน้าผู้ฝึกสอนทีมชาติไทย เปิดเผยว่า ทีมพร้อมเต็มที่สำหรับเกมนี้ ซึ่งเชื่อว่าจะเป็นเกมที่ดี แฟนบอลจะเข้ามาเต็มสนาม สำหรับเกมฟุตบอลแล้ว การมีแฟนบอลเข้ามาเต็มสนาม แม้จะมาเชียร์ฝั่งตรงข้าม หรือเชียร์ทีมไทย ทำให้บรรยากาศฟุตบอลดูคึกคัก ส่วนสภาพทีม นักเตะมีเวลาได้พักน้อย หากเทียบกับ อินโดนีเซีย ที่ได้พักนักเตะหลายคนในเกมที่แล้ว ส่วนทีมไทยเพิ่งเดินทางมาถึงนอกจากนี้ มาโน ยังชื่นชม ชิน แต ยอง โค้ชของอินโดนีเซีย ว่าเป็นโค้ชที่มีโปรไฟล์ดี จากผลงานที่ผ่านมาพาเกาหลีใต้ชนะทีมอย่างเยอรมนี ได้คุมทีมในฟุตบอลโลก สำหรับตนเองมองว่า เขาพัฒนาฟุตบอลอินโดนีเซียไปในทางที่ดี ซึ่งเราจะประมาทไม่ได้ด้าน สารัช อยู่เย็น กล่าวว่า ทุกคนรู้อยู่แล้วว่าเกมนี้เป็นเกมที่ไม่ง่ายสำหรับเรา แต่เราก็ได้มีการเตรียมตัวที่ดี พวกเราก็พร้อมเต็มที่ มีเป้าหมายที่จะเก็บชัยชนะให้ได้ทุกนัด พยายามเอาชนะในเกมนี้ และผ่านเข้ารอบรองชนะเลิศต่อไปจากนั้นช่วงเย็น มาโน ได้นำนักเตะช้างศึกลงสนามฝึกซ้อมที่เกโลรา บุง การ์โน หรือสนามเสนายันเดิม ที่จุแฟนบอลได้ 70,000-80,000 คน ซึ่งเป็นสังเวียนฟาดแข้งจริงในวันพรุ่งนี้ (29 ธ.ค.65) โดยสมาคมฟุตบอลอินโดนีเซีย เปิดจำหน่ายบัตรเข้าชมเพียงแค่ 50,000 ใบ ซึ่งแฟนบอลอินโดนีเซียซื้อหมดเกลี้ยงล่วงหน้าแล้ว ส่วนแฟนบอลชาวไทยได้ตั๋วเข้าชมเพียงแค่ 100 ใบ ในราคา 740 บาทสำหรับตัวผู้เล่นทีมชาติไทย คาดว่า มาโน โพลกิ้ง น่าจะจัดทัพชุดเดิมที่ลงเล่นใน 2 เกมแรก ส่วนอาการบาดเจ็บของ ธีราทร บุญมาทัน ไม่น่ามีปัญหา น่าจะลงเล่นในเกมวันพรุ่งนี้ได้ทั้งนี้ สถานการณ์ล่าสุดทีมไทย รั้งจ่าฝูงของกลุ่มเอ แข่ง 2 นัด มี 6 คะแนน เท่ากับ อินโดนีเซีย ทีมอันดับ 2 แต่ประตูได้ทีมไทยดีกว่า อันดับ 3 กัมพูชา แข่ง 2 นัด มี 3 คะแนน อันดับ 4 ฟิลิปปินส์ แข่ง 3 นัด มี 3 คะแนน อันดับ 5 บรูไน แข่ง 3 นัด ยังไม่มีคะแนนสำหรับโปรแกรมทีมชาติไทย พบ อินโดนีเซีย ในวันพรุ่งนี้ (29 ธ.ค.65) เวลา 16.30 น. ที่สนามเกโลรา บุง การ์โน โดยช่อง 9 MCOT HD หมายเลข 30 ถ่ายทอดสดให้ชมถึงบ้าน. – สำนักข่าวไทยFacebookFacebookXTwitterLINELineดูข่าวเพิ่มเติมAreewan",https://tna.mcot.net/sport-1084821
ช่อง 9 ยิงสด เวียดนาม ปะทะ มาเลเซีย 19.30 น. คืนนี้,27/12/2565,"27 ธ.ค. –“มาโน โพลกิ้ง” เผยอาการบาดเจ็บ “ธีราทร บุญมาทัน” ไม่น่ากังวล ก่อนนำนักเตะทีมชาติไทยเดินทางไปอินโดนีเซีย เตรียมลงสนามนัดที่ 3 ในศึกฟุตบอลชิงแชมป์อาเซียน ส่วน 19.30 น. วันนี้ ช่อง 9 MCOT HD หมายเลข 30 เตรียมถ่ายทอดสดเกม เวียดนาม พบ มาเลเซีย“มาดามแป้ง” นวลพรรณ ล่ำซำ ผู้จัดการทีมชาติไทย ชื่นชมนักเตะและทีมงานที่เล่นกันได้ดี เกมในบ้านนัดแรกต่อหน้าแฟนบอลชาวไทย เอาชนะ ฟิลิปปินส์ 4-0 ที่สำคัญเชื่อว่าจะเรียกศรัทธาจากผู้เล่นคนที่ 12 ให้กลับมาเชียร์เพิ่มขึ้น การเยือนอินโดนีเซียอาจจะเป็นเกมที่ยาก ซึ่งเมื่อวานนี้ อินโดนีเซีย บุกไปชนะ บรูไน ถึง 7-0 ก็จะประมาทไม่ได้“มาโน” ยัน “ธีราทร” ไม่มีปัญหาอาการบาดเจ็บด้าน มาโน โพลกิ้ง กุนซือทีมชาติไทย พร้อมขุนพลช้างศึก นำโดย “กัปตันอุ้ม” ธีราทร บุญมาทัน, ธีรศิลป์ แดงดา ที่ยิง 2 ประตูในนัดล่าสุด, สารัช อยู่เย็น และ ศุภนันท์ บุรีรัตน์ ที่ยิงประตูแรกในนามทีมชาติไทย ออกเดินทางจากสนามบินสุวรรณภูมิ ไปยังกรุงจาการ์ตา ประเทศอินโดนีเซีย เพื่อเตรียมลงทำศึกฟุตบอลชิงแชมป์อาเซียน นัดที่ 3 พบ อินโดนีเซีย ในวันพฤหัสบดีที่ 29 ธันวาคม 2565 เวลา 16.30 น. โดยช่อง 9 MCOT HD จะถ่ายทอดสดให้แฟนบอลได้ชม ซึ่ง มาโน และนักเตะทีมชาติไทย มั่นใจว่า จะบุกไปเก็บ 3 แต้ม แม้จะต้องพบกับความกดดันของกองเชียร์เจ้าถิ่น ส่วนอาการบาดเจ็บของ ฉัตรมงคล เรืองฐณโรจน์ แบ็กซ้ายของทีม ไม่ได้เดินทางมาด้วย เนื่องจากเข้าผ่าตัดบริเวณจมูก ขณะที่อาการบาดเจ็บของ ธีราทร บุญมาทัน ไม่มีปัญหา เป็นเพียงตะคริวส่วนค่ำวันนี้ (27 ธ.ค.65) เวลา 19.30 น. ช่อง 9 MCOT HD หมายเลข 30 เตรียมถ่ายทอดสดเกมกลุ่มบี เวียดนาม อันดับ 2 ของกลุ่ม มี 3 คะแนน ภายใต้การคุมทีมของ ปาร์ค ฮัง ซอ กุนซือชาวเกาหลีใต้ ที่นำลูกทีมลงเตะนัดแรก เอาชนะ สปป ลาว 6-0 จะเปิดสนามมีดินห์ สเตเดียม ในกรุงฮานอย พบกับ มาเลเซีย ทีมจ่าฝูง ที่แข่ง 2 นัด มี 6 คะแนน ภายใต้การคุมทีมของ คิม พัน กอน กุนซือชาวเกาหลีใต้ โดยเกมแรก มาเลเซีย บุกไปชนะ เมียนมา 1-0 และนัดที่ 2 เปิดบ้านชนะ สปป ลาว 5-0 ซึ่งถือเป็นเกมเดิมพันศักดิ์ศรี 2 กุนซือแดนพลังโสม“สปอร์ตไฟว์” ให้ระวังเรื่องละเมิดลิขสิทธิ์ฟุตบอลอาเซียนด้านบริษัท Sportfive Asia แจ้งว่า บมจ.อสมท ได้รับสิทธิ์ในการถ่ายทอดสดฟุตบอลชิงแชมป์อาเซียน 2022 จากบริษัท Sportfive Asia ในระบบ Free-to-Air เฉพาะทางโทรทัศน์ดิจิทัลภาคพื้นดิน และผ่านทางโทรทัศน์ระบบดาวเทียม ที่ต้องป้องกันการรั่วไหลของสัญญาณออกนอกประเทศเท่านั้น แต่ไม่ได้รับสิทธิ์ในการออกอากาศคู่ขนานผ่านทางเคเบิลทีวี, IPTV, อินเทอร์เน็ตทีวี, เครือข่ายโทรศัพท์เคลื่อนที่ และผู้ให้บริการแบบบอกรับสมาชิก รวมถึงแพลตฟอร์มอื่นๆ ด้วย ดังนั้น ผู้ประกอบการที่ไม่ได้อยู่ในระบบโทรทัศน์ดิจิทัลภาคพื้นดิน และระบบดาวเทียม ต้องระมัดระวังการละเมิดลิขสิทธิ์และกฎหมายทรัพย์สินทางปัญญา. – สำนักข่าวไทยFacebookFacebookXTwitterLINELineดูข่าวเพิ่มเติมAreewanฟุตบอลชิงแชมป์อาเซียน 2022มาเลเซียยิงสดเวียดนามข่าวที่เกี่ยวข้องไฟไหม้ใหญ่หมู่บ้านริมน้ำในมาเลเซียฟื้นภารกิจค้นหาเครื่องบินมาเลเซีย แอร์ไลน์เที่ยวบินเอ็มเอข 370เลขาฯสภาความมั่นคงรัสเซียเยือนมาเลเซีย-อินโดนีเซียก.คมนาคม เปิดแผนพัฒนาคมนาคมเชื่อมหาดใหญ่ – มาเลเซีย“อนุกูล” ลงพื้นที่ปาดังเบซาร์ ดูรถไฟรางคู่ ปลุกกระแสท่องเที่ยวทางราง",https://tna.mcot.net/sport-1084020
บรรยากาศก่อนเกมไทย-ฟิลิปปินส์ ศึกชิงแชมป์อาเซียน,26/12/2565,"มธ.รังสิต 26 ธ.ค. –ทีมชาติไทย เตรียมลงสนามพบ ฟิลิปปินส์ ในฟุตบอลชิงแชมป์อาเซียน เวลา 19.30 น. วันนี้ ซึ่งช่อง 9 MCOT HD จะถ่ายทอดสดให้ชม ไปดูบรรยากาศก่อนเกม ที่สนามกีฬา ม.ธรรมศาสตร์ รังสิตบรรยากาศก่อนเกมฟุตบอลทีมชาติไทย พบ ฟิลิปปินส์ รอบแรกของกลุ่มเอ ศึกฟุตบอลชิงแชมป์อาเซียน 2022 รายการเอเอฟเอฟ มิตซูบิชิ อิเล็คทริค คัพ 2022 ที่สนามธรรมศาสตร์ รังสิต ก่อนเกมที่จะลงสนามในเวลา 19.30 น. แฟนบอลเริ่มทยอยเข้าสู่สนาม ทำให้บรรยากาศเริ่มคึกคัก โดยแฟนบอลชาวไทยต่างมั่นใจว่า ทีมชาติไทยจะสามารถเก็บชัยชนะในนัดนี้ได้ ส่วนแฟนบอลที่ไม่สามารถเดินทางมาชมที่สนาม ติดตามการถ่ายทอดสดได้ทางช่อง 9 MCOT HDสำหรับทีมชาติไทย ลงสนามมาแล้ว 1 นัด โดยนัดแรก บุกไปชนะ บรูไน 5-0 ที่ประเทศมาเลเซีย จาก บดินทร์ ผาลา, ธีรศิลป์ แดงดา, พีรดนย์ ฉ่ำรัศมี และการทำเข้าประตูตัวเองของ บรูไน ส่วน บรูไน แข่งมาแล้ว 2 นัด นัดแรก บุกไปแพ้ กัมพูชา 2-3 นัดที่ 2 เอาชนะ บรูไน 5-1 โดยเกมนี้ เจนส์ เซบาสเตียน ราสมุสเซน ทำ 2 ประตูสรุปตารางคะแนนของกลุ่มเอ ทีมชาติไทย รั้งจ่าฝูง แข่ง 1 นัด ชนะ 1 ยังไม่เสียประตู มี 3 คะแนน อันดับ 2 ฟิลิปปินส์ แข่ง 2 นัด ชนะ 1 แพ้ 1 มี 3 คะแนน อันดับ 3 อินโดนีเซีย แข่ง 1 นัด ชนะ 1 มี 3 คะแนน อันดับ 4 กัมพูชา แข่ง 2 นัด ชนะ 1 แพ้ 1 มี 3 คะแนน อันดับ 5 บรูไน แข่ง 2 นัด ยังไม่ชนะใครขณะที่นักเตะไทยเดินทางถึงสนามแล้ว นำทัพโดย มาโน โพลกิ้ง สำหรับอาการบาดเจ็บจมูกล่าสุดของ ฉัตรมงคล เรืองฐณโรจน์ แบ็กซ้าย ต้องใส่หน้ากากในการซ้อม อาการไม่น่าเป็นห่วงอย่างไรก็ตาม คาดว่า มาโน โพลกิ้ง กุนซือทีมช้างศึก จะไม่เปลี่ยนผู้เล่นตัวจริง จากเกมชนะ บรูไน ยังคงใช้ระบบ 4-4-2 ผู้รักษาประตู กิตติพงษ์ ภูแถวเชือก, แบ็กขวา ศุภนันท์ บุรีรัตน์, แบ็กซ้าย ศศลักษณ์ ไหประโคน, คู่เซ็นเตอร์ฮาล์ฟ พรรษา เหมวิบูลย์ กับ กฤษดา กาแมน, กองกลางด้านขวา เอกนิษฐ์ ปัญญา, ด้านซ้าย บดินทร์ ผาลา, คู่ตรงกลาง สารัช อยู่เย็น กับ ธีราทร บุญมาทัน (กัปตันทีม), คู่กองหน้า อดิศักดิ์ ไกรษร กับ ธีรศิลป์ แดงดาสำหรับสถิติทีมชาติไทย พบกับ ฟิลิปปินส์ นับตั้งแต่จัดการแข่งขันในศึกชิงแชมป์อาเซียน ตั้งแต่ปี 1996 พบกัน 11 นัด ทีมไทย ชนะ 9 เสมอ 2 โดยยิงไป 26 ลูก และเสีย 5 ประตู ล่าสุดปี 2020 ที่สิงคโปร์ รอบแบ่งกลุ่ม ทีมไทย ชนะ 2-1 (ธีรศิลป์ แดงดา 2 ลูก)ย้ำโปรแกรมวันนี้ (26 ธ.ค.65) ทีมชาติไทย เจ้าของแชมป์อาเซียน 6 สมัย และแชมป์เก่า เปิดบ้านพบ ฟิลิปปินส์ ที่สนามธรรมศาสตร์ สเตเดียม เวลา 19.30 น. ถ่ายทอดสดทางช่อง 9 MCOT HD หมายเลข 30 แฟนบอลไทยพันธุ์แท้เตรียมส่งแรง “เชียร์สุดใจ” ให้ทีม “ช้างศึก” – สำนักข่าวไทยFacebookFacebookXTwitterLINELineดูข่าวเพิ่มเติมAreewanทีมชาติไทยบรรยากาศก่อนเกมฟิลิปปินส์ฟุตบอลชิงแชมป์อาเซียน 2022ข่าวที่เกี่ยวข้องญี่ปุ่น-ฟิลิปปินส์กระชับกระชับสัมพันธ์ต้านจีนเทศบาลในฟิลิปปินส์ รับซื้อยุงจากชาวบ้านฟิลิปปินส์กล่าวหาจีน บิน ฮ.แบบอันตรายเหนือทะเลจีนใต้ฟุตบอลหญิงไทย U-20 ถล่ม หมู่เกาะโซโลมอน 8-0ช้างศึก U-20 แพ้เกาหลีใต้ ตกรอบคัดเอเชีย",https://tna.mcot.net/sport-1083210
“ช้างศึก” ทีมชาติไทย ซ้อมเข้ม พร้อมดวล ฟิลิปปินส์,25/12/2565,"กทม. 25 ธ.ค.-“ช้างศึก” ทีมชาติไทย ซ้อมเข้ม เตรียมลงสนามพบกับ ฟิลิปปินส์ วันพรุ่งนี้ ช่อง 9 MCOT HD ถ่ายทอดสดให้แฟนบอลได้เชียร์สุดใจ แบบคมชัดความเคลื่อนไหว “ช้างศึก” ทีมชาติไทย ชุดใหญ่ ที่กำลังอยู่ระหว่างการแข่งขันฟุตบอลชิงแชมป์อาเซียน รายการ “เอเอฟเอฟ มิตซูบิชิ อิเล็คทริคคัพ 2022” มาโน โพลกิ้ง หัวหน้าผู้ฝึกสอน นำนักเตะลงฝึกซ้อมครั้งสุดท้าย ที่ธรรมศาสตร์ สเตเดียม นำโดย “กัปตันอุ้ม” ธีราทร บุญมาทัน และ “มุ้ย” ธีรศิลป์ แดงดา เพื่อเตรียมลงสนามนัดที่ 2 รอบแรก กลุ่มเอ พบ ฟิลิปปินส์ พรุ่งนี้ (26 ธ.ค.65) โดยการฝึกซ้อมครั้งนี้ใช้เวลาประมาณ 1 ชั่วโมง 30 นาที เน้นที่การทบทวนการเล่นและวางแท็คติกก่อนเจอฟิลิปปินส์ สำหรับผลงานนัดแรก ไทย บุกเอาชนะ บรูไน มา 5-0 ขณะที่ฟิลิปปินส์ ชนะ 1 แพ้ 1 โดยเพิ่งชนะบรูไนมา 5-1หลังจากที่ บริษัท ลอตเตอรี่ออนไลน์ จำกัด หรือ “กองสลากพลัส” ประกาศเป็นผู้สนับสนุนหลัก ซื้อลิขสิทธิ์ถ่ายทอดสดการแข่งขันฟุตบอล “เอเอฟเอฟ มิตซูบิชิ อิเล็คทริคคัพ 2022” ทั้งเกมของทีมชาติไทย รวมถึงการแข่งขันทุกคู่ ทุกกลุ่ม จนถึงรอบชิงชนะเลิศ รวมทั้งสิ้นจำนวน 18 แมตช์ ถ่ายทอดสดผ่านทาง ช่อง 9 MCOT HD และ T Sports 7 โดยช่อง 9 MCOT HD นอกจากจะถ่ายทุกเกมของทีมชาติไทย รวม 7 นัด โดยเริ่มเกมแรก วันที่ 26 ธันวาคมนี้ เปิดบ้านพบ ฟิลิปปินส์ เวลา 19.30 น. แล้ว ยังจะถ่ายเกมของ เวียดนาม รอบแบ่งกลุ่ม กลุ่มบี อีก 3 แมตช์ด้วย ขณะที่ T Sports 7 จะถ่ายทอดสดคู่อื่นๆ รวมถึงกลุ่มบี ที่มี เวียดนาม, มาเลเซีย, เมียนมา, ลาว และสิงคโปร์ ขณะเดียวกัน การชมถ่ายทอดสดของชาวไทย จะได้เฉพาะกล่องทีวีดิจิทัล, จานดำ และหนวดกุ้ง เท่านั้น ส่วนกล่องทีวีที่เสียเงิน หรือกล่องอินเทอร์เน็ต ไม่สามารถรับชมได้สำหรับโปรแกรมถ่ายทอดสดฟุตบอล “เอเอฟเอฟ มิตซูบิชิ อิเล็คทริคคัพ 2022” ในรอบแบ่งกลุ่ม ของทีมชาติไทย26 ธันวาคม 2565 เวลา 19.30 น. ไทย พบ ฟิลิปปินส์ (ช่อง 9 MCOT HD-Tsports 7) วันที่ 29 ธันวาคม 2565 เวลา 16.30 น. อินโดนีเซีย พบ ไทย (ช่อง 9 MCOT HD-Tsports 7) วันที่ 2 มกราคม 2566 เวลา 19.30 น. ไทย พบ กัมพูชา (ช่อง 9 MCOT HD-Tsports 7)นอกจากนี้ยังเกมรอบรองชนะเลิศ (เหย้า-เยือน) 2 นัด ระหว่างวันที่ 6,7 และ 9,10 มกราคม 2566 และ รอบชิงชนะเลิศ (เหย้า-เยือน) อีก 2 นัด นัดแรก 13 มกราคม 2566 และ นัดที่ 2 วันที่ 16 มกราคม 2566“มาดามแป้ง” นวลพรรณ ผู้จัดการทีม กล่าวว่า เกมนี้ต้องไม่ประมาทฟิลิปปินส์ แม้จะเล่นในบ้านตัวเอง และรู้สึกดีใจที่มีถ่ายทอดสดให้แฟนบอลไทยได้ชมและเชียร์ เพราะแรงใจ และเสียงเชียร์ของแฟนบอลทุกคน จะช่วยสนับสนุนการทำหน้าที่ของนักเตะ และอยากเห็นแฟนบอลเข้ามาชมเกมกันเต็มความจุของสนามธรรมศาสตร์ สเตเดียมย้ำโปรแกรมอีกครั้ง ทีมชาติไทย เจ้าของแชมป์อาเซียน 6 สมัย จะลงเตะนัดที่ 2 ของกลุ่มเอ เปิดบ้านพบ ฟิลิปปินส์ ในวันจันทร์ที่ 26 ธันวาคมนี้ ที่สนามธรรมศาสตร์ สเตเดียม เวลา 19.30 น. ถ่ายทอดสดทางช่อง 9 MCOT HD กดหมายเลข 30 แฟนบอลไทยพันธุ์แท้ เตรียมส่งแรงใจให้ทีม “ช้างศึก”.-สำนักข่าวไทยFacebookFacebookXTwitterLINELineดูข่าวเพิ่มเติมTnamcot🌏ช่อง 9 ถ่ายทอดสดช้างศึกทีมชาติไทยธรรมศาสตร์ สเตเดียมฟิลิปปินส์ฟุตบอลชิงแชมป์อาเซียนข่าวที่เกี่ยวข้องฟุตบอลหญิงไทย U-20 ถล่ม หมู่เกาะโซโลมอน 8-0ช้างศึก U-20 แพ้เกาหลีใต้ ตกรอบคัดเอเชียช้างศึก U-20 พร้อมดวล เกาหลีใต้ ชิงแชมป์เอเชียทัพวินด์เซิร์ฟไทยประกาศกวาดเรียบ 4 ทอง ศึกซีเกมส์ ครั้งที่ 33 ที่ไทยเป็นเจ้าภาพจับสลากแบ่งกลุ่มฟุตซอลหญิงชิงแชมป์เอเชีย 2025",https://tna.mcot.net/sport-1082688
กองสลากพลัส หนุนยิงสดบอลชิงแชมป์อาเซียนทางช่อง9MCOT,24/12/2565,"กทม. 24 ธ.ค.-“กองสลากพลัส” ประกาศซื้อลิขสิทธิ์ถ่ายทอดสดฟุตบอลชิงแชมป์อาเซียน 2022 ยิงสดนัดแรกทางช่อง 9 MCOT HD ช้างศึกไทยดวลฟิลิปปินส์ 26 ธ.ค.นี้บริษัท ลอตเตอรี่ออนไลน์ จำกัด หรือ “กองสลากพลัส” ประกาศเป็นผู้สนับสนุนหลัก ซื้อลิขสิทธิ์ถ่ายทอดสดการแข่งขันฟุตบอลชิงแชมป์อาเซียน 2022 หรือ “AFF Mitsubishi Electric Cup 2022” ที่ทีมชาติไทยกำลังเข้าร่วมการแข่งขันอยู่ในขณะนี้ เพื่อให้แฟนบอลชาวไทยได้รับชมการแข่งขันอย่างทั่วถึง เริ่มยิงสดทัพช้างศึกนัดแรก วันจันทร์ที่ 26 ธันวาคม 2565 ทีมชาติไทย พบ ทีมชาติฟิลิปปินส์ เวลา 19.30 น. ทางช่อง MCOT HD และ T Sports 7 รวมถึงการแข่งขันทุกคู่ ทุกกลุ่ม จนถึงรอบชิงชนะเลิศ รวมทั้งสิ้นจำนวน 18 แมตช์วันที่ 24 ธันวาคม 2565 บริษัท ลอตเตอรี่ออนไลน์ จำกัด หรือ “กองสลากพลัส” แพลตฟอร์มขายลอตเตอรี่ออนไลน์แบบถูกกฎหมาย ที่ได้รับความไว้วางใจมากที่สุดในประเทศ เป็นการต่อยอดจากการสนับสนุนฟุตบอลไทยลีก ที่ก่อนหน้านี้เป็นผู้สนับสนุนหลักในฟุตบอล “กองสลากพลัส ลีก” หรือ ไทยลีก 3โดย นายพันธ์ธวัช นาควิสุทธิ์ ประธานคณะเจ้าหน้าที่บริหาร บริษัท ลอตเตอรี่ออนไลน์ จำกัด หรือ “กองสลากพลัส” เปิดเผยถึงการเข้ามาซื้อลิขสิทธิ์ถ่ายทอดสด ฟุตบอลชิงแชมป์อาเซียน 2022 โดย ทางกองสลากพลัส มีความประสงค์ที่จะซื้อลิขสิทธิ์ถ่ายทอดสดรายการดังกล่าว แต่เพียงผู้เดียว จึงได้มีการติดต่อไปยัง การกีฬาแห่งประเทศไทย (กกท.) ผ่าน ดร.ก้องศักด ยอดมณี ผู้ว่าการ การกีฬาแห่งประเทศไทย เพื่อขอให้ช่วยเจรจา ซื้อลิขสิทธิ์การถ่ายทอดสด การแข่งขันฟุตบอลชิงแชมป์อาเซียน 2022 หรือ “ AFF Mitsubishi Electric Cup 2022” ที่ทีมชาติไทยเป็นแชมป์ 6 สมัย และเป็นแชมป์เก่า กำลังลงทำการแข่งขัน ซึ่งสุดท้ายแล้วการเจรจาออกมาเป็นที่น่าพอใจ และสามารถบรรลุข้อตกลงซื้อลิขสิทธิ์ถ่ายทอดสด โดย ทางกองสลากพลัส เป็นผู้ดำเนินการสนับสนุนค่าลิขสิทธิ์ทั้งหมด เพื่อให้แฟนบอลชาวไทยได้รับชม เริ่มตั้งแต่ วันที่ 26 ธันวาคม 2565 ที่ทีมชาติไทย พบ ทีมชาติฟิลิปปินส์ เวลา 19.30 น. ไปจนถึงสิ้นสุดการแข่งขันของทีมชาติไทย ทางช่อง MCOT HD และ T Sports 7ขณะเดียวกัน “กองสลากพลัส” ยังเป็นผู้สนับสนุนหลัก ฟุตบอลไทยลีก 3 หรือ กองสลากพลัส ลีก เช่นเดิม และจะสนับสนุนต่อไปจนถึงฤดูกาล 2023/24สำหรับทีมชาติไทยกำลังลุยศึกฟุตบอลชิงแชมป์แห่งชาติอาเซียน 2022 ซึ่งเริ่มทำการแข่งขันตั้งแต่วันที่ 20 ธันวาคม 2565 ถึง 16 มกราคม 2566 โดยในรอบแบ่งกลุ่ม ทีมชาติไทยอยู่ในกลุ่ม เอ ร่วมกับ อินโดนีเซีย, ฟิลิปปินส์, กัมพูชา และบรูไน ดารุสลามด้านนายผาติยุทธ ใจสว่าง รองกรรมการผู้อำนวยการใหญ่ สายงานผลิตภัณฑ์ บริษัท อสมท จำกัด (มหาชน) เปิดเผยว่า “ช่อง 9 กด 30” มีความพร้อมในการถ่ายทอดสดฟุตบอลชิงแชมป์อาเซียน ด้วยโครงข่ายที่ครอบคลุมทั้งประเทศและความคมชัดสูงในระดับ HD ทั้งยังเป็นการส่งเสริมการกีฬาโดยเฉพาะฟุตบอล เพื่อสร้างการรับรู้และการเข้าถึงแฟนบอลชาวไทยที่เหนียวแน่น ทั้งยังเป็นช่องทางสร้างความสุขส่งท้ายปีเก่าต้อนรับปีใหม่ด้วย content กีฬาที่ชาวไทยรอคอย .-สำนักข่าวไทยFacebookFacebookXTwitterLINELineดูข่าวเพิ่มเติมMissKTกองสลากพลัสถ่ายทอดสดผาติยุทธ ใจสว่างพันธ์ธวัช นาควิสุทธิ์ฟุตบอลชิงแชมป์อาเซียน 2022ข่าวที่เกี่ยวข้องอสมท – มทร.รัตนโกสินทร์ แลกเปลี่ยนความรู้ ESGผู้บริหาร อสมท เข้าอวยพรปีใหม่ รมต.ประจำสำนักนายกฯทดสอบระบบถ่ายทอดสดห้องประชุมสภาCNN ถูกวิจารณ์เรื่องรูปแบบการจัดดีเบตMCOTHD 30 ยิงสด ตุรกี-โปรตุเกส",https://tna.mcot.net/sport-1082294
“ก้อง สมเกียรติ” หวังติดท็อปไฟว์ โมโตทู 2023,23/12/2565,บมจ.อสมท 23 ธ.ค.-“ก้อง” สมเกียรติ จันทรา นักบิดหนุ่มขวัญใจชาวไทย ตั้งเป้าทำอันดับติดท็อปไฟว์ ในศึกโมโตทู ฤดูกาล 2023 เพื่อสานฝันนักบิดไทยก้าวสู่รุ่นโมโตจีพีในปี 2025จุฑามาศ อินปริงกานันท์ ผู้จัดการทั่วไปส่วนงานกีฬายานยนต์และส่วนงานขับขี่ปลอดภัย พร้อมด้วย “ก้อง” สมเกียรติ จันทรา นักบิดหนุ่มขวัญใจชาวไทยในรุ่นโมโตทู และนักบิดในสังกัดของทีมฮอนด้า เรซซิ่ง ไทยแลนด์ ได้เดินทางมาสวัสดีปีใหม่และขอบคุณทีมข่าวกีฬาสำนักข่าวไทย ที่ได้นำเสนอข่าวนักบิดในสังกัดโดยเฉพาะ “ก้อง” สมเกียรติ จันทรา นักบิดหนุ่มไทยสังกัด อิเดมิตสึ ฮอนด้า ทีม เอเชีย ที่สร้างประวัติศาสตร์คว้าแชมป์โมโตทู ในศึกอินโดนีเซีย กรังด์ปรีซ์ พร้อมทำผลงานคว้าอันดับ 10 ในรุ่นโมโตทู ปี 2022 ด้วยผลงาน 128 คะแนน รวมถึงนักบิดในสังกัดที่ช่วยกันทำผลงานคว้าแชมป์ 12 สนาม 36 โพเดียม ที่ถือเป็นผลงานที่ยอดเยี่ยม ซึ่งในปี 2023 หวังที่จะต่อยอดสร้างนักบิดรุ่นใหม่ เพื่อเป้าหมายสร้างนักบิดไทยสู่รุ่นโมโตจีพีในปี 2025ขณะที่ “ก้อง” สมเกียรติ จันทรา บอกว่าดีใจมากกับผลงานในปี 2022 ที่ขึ้น 4 โพเดียม 1 แชมป์ 1 โพลโพซิชั่น และตั้งเป้าในปี 2023 จะทำผลงานติดท็อปไฟว์ให้ได้ พร้อมอวยพรปีใหม่ให้กับแฟนกีฬาชาวไทย สำหรับศึกมอเตอร์ไซด์ชิงแชมป์โลก 2023 จะเปิดฉากสนามแรก วันที่ 27 มีนาคมปีหน้า ในศึกโปรตุกีส กรังด์ปรีซ์ ที่ประเทศโปรตุเกส .-สำนักข่าวไทยFacebookFacebookXTwitterLINELineดูข่าวเพิ่มเติมMissKTจุฑามาศ อินปริงกานันท์นักบิดไทยสมเกียรติ จันทราอวยพรปีใหม่โมโตทูโมโตทู ฤดูกาล 2023ข่าวที่เกี่ยวข้อง“ก้อง” ตั้งเป้าเก็บแต้มในโฮมเรซ โมโตจีพี 2025“มาร์ติน-บันยาญ่า” ลุ้นแชมป์โลกโมโตจีพี 2024เปิดตัวรถลายใหม่ “ก้อง” เล็งฟื้นเจ็บลุยสนามบุรีรัมย์“ก้อง” สร้างประวัติศาสตร์เป็นชาวไทยคนแรกลุยศึกโมโตจีพี“ก้อง”สร้างประวัติศาสตร์บิดคว้าโพเดียม โฮมเรซ – “มาร์ติน”เหมาชัยปิดฉาก“ไทยจีพี”,https://tna.mcot.net/sport-1081538
แฟนบอลอาร์เจนตินาสังเวยชีวิตฉลองแชมป์โลก,22/12/2565,"อาร์เจนตินา 22 ธ.ค.-ข่าวเศร้า! แฟนบอลอาร์เจนตินา ฉลองแชมป์ฟุตบอลโลก กระโดดดีใจบนหลังคาบ้านก่อนพลัดตก เสียชีวิต 1 รายลิโอเนล เมสซี พร้อมเพื่อนร่วมทีมชาติอาร์เจนตินา อย่าง โรดริโก เดปอล, นิโคลัส โอตาเมนดี, เลอันโดร ปาเรเดส และอังเคล ดิ มาเรีย นำถ้วยแชมป์ฟุตบอลโลก 2022 ขึ้นขบวนพาเหรดรถบัสเปิดประทุน ฉลองแชมป์โลกสมัยที่ 3 บนท้องถนนในกรุงบัวโนสไอเรส เพื่อให้แฟนบอลได้ร่วมเฉลิมฉลองแชมป์ ซึ่งมีอยู่ช่วงหนึ่งในขณะรถบัสเลี้ยวโค้ง นักเตะทั้ง 5 คนที่นั่งบนหลังคาเกือบโดนสายไฟฟ้าที่ห้อยลงมาโดนศีรษะ แต่โชคดีที่ทั้ง 5 คนก้มศีรษะหลบทันขณะเดียวกันมีรายงานข่าวว่า เมื่อวานนี้มีแฟนบอลวัย 20 ปี ได้ร่วมฉลองแชมป์โลก ด้วยการกระโดดดีใจบนหลังคาบ้าน จนเกิดเหตุหลังคาถล่มทำให้ศีรษะกระแทกกับพื้นอย่างรุนแรงก่อนเสียชีวิตในที่สุด นอกจากนี้ ยังมีรายงานว่าเด็กวัย 5 ขวบที่ติดตามครอบครัวมาร่วมฉลองแชมป์โลกที่จัตุรัส ซาน มาร์ตีน ได้ประสบเหตุโดนหินอ่อนที่ตกลงมากระแทกที่ศีรษะอาการโคม่าด้านเอล ฟินานซิเอโร หนังสือพิมพ์ดังของฟ้าขาว รายงานข่าวว่า ธนาคารกลางอาร์เจนตินา กำลังพิจารณาเรื่องการพิมพ์ธนบัตรรูป ลิโอเนล เมสซี กองหน้ากัปตันทีมชาติอาร์เจนตินา วัย 35 ปี ออกมาให้แฟนบอลได้เก็บสะสมเอาไว้เป็นที่ระลึกเพื่อเฉลิมฉลองการคว้าแชมป์ฟุตบอลโลก 2022 โดยมีรายงานว่า ธนาคารกลางจะพิมพ์รูป เมสซี ลงบนธนบัตรราคา 1,000 เปโซ เนื่องจากขึ้นต้นด้วยเลข “10” ซึ่งตรงกับหมายเลขประจำตัวของเมสซี นอกจากนี้ ยังมีจะการพิมพ์รูปของ ลิโอเนล สกาโลนี เฮดโค้ชทีมชาติอาร์เจนตินา ซึ่งพาทีมคว้าแชมป์โลกสมัยที่ 3 มาครองในรอบ 36 ปีไว้ด้านหลังธนบัตรด้วยด้าน ฟาบริซิโอ โรมาโน เหยี่ยวข่าวคนดังชาวอิตาเลียน รายงานว่าหลัง ลิโอเนล เมสซี ช่วยนำทีมอาร์เจนตินา คว้าแชมป์โลกได้ ได้เจรจารับปากที่จะต่อสัญญาฉบับใหม่กับ ปารีส แซงต์ แชร์กแมง หรือ เปแอสเช ต้นสังกัดในศึก ลีก เอิง ฝรั่งเศส โดยจะมีการพูดคุยกับสโมสรเรื่องระยะเวลาในสัญญา และค่าเหนื่อยอย่างเป็นทางการอีกครั้ง หลังจากกลับจากการเฉลิมฉลองแชมป์โลกที่อาร์เจนตินา สำหรับเมสซี ได้เซ็นสัญญากับเปแอสเช 2 ปี หลังหมดสัญญากับ บาร์เซโลนา เมื่อปีที่แล้ว และกำลังจะหมดสัญญาในช่วงซัมเมอร์หน้า และมีข่าวว่าจะกลับไปทีมบาร์เซโลนา และย้ายไปเล่นในสหรัฐกับอินเตอร์ ไมอามีขณะที่ คีลิยัน เอ็มบัปเป กองหน้าทีมชาติฝรั่งเศส เดินทางกลับมารายงานตัวฝึกซ้อมกับสโมสรปารีส แซงต์ แชร์กแมง ต้นสังกัดเรียบร้อยแล้ว หลังจบศึกฟุตบอลโลก 2022 เพียงแค่ 2 วันเท่านั้น โดยเจ้าของดาวซัลโวฟุตบอลโลก 2022 ที่ยิงไป 8 ประตู และช่วยให้ทีมตราไก่ ผ่านเข้ารอบชิงชนะเลิศ ก่อนจะพ่ายจุดโทษให้กับ อาร์เจนตินา 2-4 หลังเสมอกันในช่วง 120 นาที 3-3 โดย เอ็มบัปเป เดินทางกลับมาฝึกซ้อมกับ ปารีส แซงต์ แชร์กแมง โดยปฏิเสธที่จะพักผ่อนเป็นกรณีพิเศษ แม้เพิ่งกรำศึกหนักมาก็ตาม และมีรายงานว่าเขาอาจมีชื่อลงสนามในเกม ลีกเอิง ฝรั่งเศส ที่ “เปแอสเช” จะพบกับ สตาร์สบูร์ก ในคืนวันที่ 28 ธันวาคมนี้ .-สำนักข่าวไทยFacebookFacebookXTwitterLINELineดูข่าวเพิ่มเติมMissKTฟุตบอลโลกลิโอเนล เมสซีเฉลิมฉลองแชมป์ข่าวที่เกี่ยวข้อง‘ดิดิเยร์ เดส์ชองส์’ ลาตราไก่หลังจบบอลโลก 2026ซาอุดีอาระเบียเผยภาพสนามฟุตบอลโลก ปี 2034ญี่ปุ่นเก็บชัยชนะ 2 นัดรวด ฟุตบอลโลกรอบคัดเลือกชัวร์ก่อนแชร์: เมสซีซ่อนความหมาย Illuminati บนรอยสัก จริงหรือ?ชัวร์ก่อนแชร์: เมสซียกเลิกแมตช์กับอิสราเอลเพราะอาชญากรรมต่อปาเลสไตน์ จริงหรือ?",https://tna.mcot.net/sport-1080914
