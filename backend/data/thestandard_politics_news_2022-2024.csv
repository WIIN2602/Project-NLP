title,date,content,link
ชัชชาติ ประกาศ “ผมจะเป็น ผู้ว่าฯ ของทุกคน”,22 พฤษภาคม 2022,"เมื่อเวลาประมาณ 20.30 น. ชัชชาติ สิทธิพันธุ์ ผู้สมัครหมายเลข 8 สังกัดอิสระ ประกาศพร้อมเป็นผู้ว่าฯ กทม. ที่ทำงานเพื่อคนกรุงเทพฯ ทุกกลุ่มอย่างเท่าเทียม พร้อมจับมือทำงานร่วมกับ ส.ก. ทุกพรรค ไม่มีการแบ่งแยกทั้งนี้ การนับคะแนนตลอด 3 ชั่วโมงกว่าหลังปิดหีบเลือกตั้ง ชัชชาติคือผู้ที่ได้คะแนนนำเป็นอันดับหนึ่งด้วยสัดส่วนคะแนนเกินร้อยละ 51 มาโดยตลอด หลายคนคาดการณ์ว่า เก้าอี้ผู้ว่าฯ กทม. ย่อมเป็นของชัชชาติอย่างแน่นอนและสามารถติดตามผลคะแนนผู้ว่าฯ กทม.-ส.ก. แบบจัดเต็มได้อีกหนึ่งช่องทางผ่านหน้าเกาะติดผลการนับคะแนนเลือกตั้งผู้ว่าฯ-ส.ก. บนเว็บไซต์https://bkkelection2022.wevis.info/โดย THE STANDARD x WeVis x Wisesight“ผมจะเป็นผู้ว่าฯ ของทุกคน ท่านไหนจะเลือกหรือไม่เลือกผม ผมก็ต้องรับใช้ทุกคนเหมือนกัน เพราะผมถือว่าเราได้เป็นตัวแทนของคนกรุงเทพฯ”“อนาคตต่อไปเรามาเดินร่วมกัน เราเห็นต่างกันได้ แต่เราอย่าเกลียดกัน เราอย่าทะเลาะกัน ถ้าเกิดคนไหนได้สิทธิมาดูแลพี่น้องประชาชน ก็ต้องดูแลทุกคนอย่างเท่าเทียม”“กรุงเทพฯ เป็นมหานครที่เต็มไปด้วยความหวัง มันสวยงาม มีสิ่งที่มีคุณค่ามากมาย แต่ที่ผ่านมาจะมีหลายเหตุการณ์ที่ทำให้เพชรเม็ดนี้ไม่ได้รับการเจียระไนเต็มที่ ผมขออาสาเป็นผู้นำแห่งความหวังให้พวกเราทุกคน”“ผมต้องขอขอบคุณผู้สมัครทุกท่านที่กรุณาเดินทางร่วมกันมา ผมคิดถึงทุกท่านนะ เพราะว่าเราดีเบตกันหลายครั้ง เมื่อกี้คุณวิโรจน์, ดร.เอ้ เดินมา ยังคิดถึงว่า เฮ้ย เดี๋ยวไปกินข้าวกันหน่อยเว้ย”“นโยบายของผู้สมัครทุกท่านมีข้อดีที่เราจะน้อมรับมาแล้ว ก็เอามาเป็นนโยบายที่ปรับปรุงได้ ของเราไม่ได้ดีครบถ้วนหรอกครับ แต่เราถือโอกาสนี้เอานโยบายของทุกท่านมารวมกัน แล้วเราจะทำงานร่วมกับ ส.ก. ทุกท่านด้วย ผมว่านี่คือสิ่งสำคัญนะครับที่เราเดินไปด้วยกัน”“กรุงเทพฯ ประเทศไทย ต้องการการเปลี่ยนแปลงให้ดีขึ้น ผมเชื่อว่ามูฟเมนต์ของเราอาจจะจุดประกายได้ แต่มันจะอยู่แค่ไหนก็ไม่แน่ ต้องรอดูกันต่อไป”สามารถติดตามผลคะแนนผู้ว่าฯ กทม.-ส.ก. แบบจัดเต็มได้อีกหนึ่งช่องทางผ่านหน้าเกาะติดผลการนับคะแนนเลือกตั้งผู้ว่าฯ-ส.ก. บนเว็บไซต์https://bkkelection2022.wevis.info/โดย THE STANDARD x WeVis x Wisesight",https://thestandard.co/bkk-election-22052022-chadchart-sittipunt/
ชาวชุมชนคลองเตยฉลองวันเกิดล่วงหน้าให้ชัชชาติระหว่างลงพื้นที่ เจ้าตัวสัญญาจะเป็นผู้ว่าฯ ติดดิน ทำชีวิตทุกคนให้ดีขึ้น,23 พฤษภาคม 2022,วันนี้ (23 พฤษภาคม) เวลา 17.20 น. ชัชชาติ สิทธิพันธ์ุ ผู้สมัครผู้ว่าราชการกรุงเทพมหานคร (ผู้ว่าฯ กทม.) ลงพื้นที่ชุมชนคลองเตย พบประชาชนชุมชน 70 ไร่ และมูลนิธิดวงประทีป เพื่อขอบคุณชาวคลองเตย ซึ่งตลอดเส้นทางมีประชาชนมาแสดงความยินดีและมอบดอกไม้ โดยชัชชาติระบุว่า ขอให้สัญญากับชาวคลองเตยว่าจะเป็นผู้ว่าฯ ที่ติดดิน ลงมาหาเหมือนเดิม ไม่เปลี่ยนแปลง และจะทำให้ชีวิตดีขึ้นทั้งนี้ ชัชชาติกล่าวถึงเหตุผลที่เลือกมาชุมชนคลองเตยเป็นที่แรกว่า เนื่องจาก 2 ปีครึ่งที่แล้ว ได้มาเปิดตัวลงชิงผู้ว่าฯ กทม. ที่นี่ บริเวณตรอกโรงหมู ตอนนี้โดนรื้อหมดแล้ว เป็นเรื่องน่าเศร้ามากว่าเด็กที่นี่จะไปทำกิจกรรมที่ไหนชัชชาติระบุว่า ชาวชุมชนคลองเตยมีทั้งหมด 28 ชุมชน มีคนอยู่จำนวนมาก ปัจจัยสำคัญที่คลองเตยมีคือชุมชนเข้มแข็ง สามารถช่วยตัวเองและเอาตัวรอดได้ผ่านวิกฤตโควิด ซึ่งเป็นกำลังสำคัญในการพัฒนาเมือง ถ้าชุมชนเข้มแข็ง ก็สามารถใช้เป็นแนวทางพัฒนากรุงเทพฯ ในอนาคตได้เมื่อมีโอกาสได้กลับมาพื้นที่อีกครั้งในฐานะว่าที่ผู้ว่าฯ กทม. รู้สึกว่ามีความผูกพันระหว่างตนเองและชาวคลองเตย จากนี้มีพันธกิจที่ต้องรับผิดชอบตามที่ประชาชนสั่งให้ทำ ซึ่งไม่หนักใจและจะทำให้ดีที่สุด และไม่ใช่แค่คลองเตย แต่ทั้งกรุงเทพฯ ดังนั้นต่อไปไปเขตไหนจะแจ้งว่าที่สมาชิกสภากรุงเทพมหานคร (ส.ก.) ให้มาร่วมมือกัน จะประสานงานให้ได้กับทุกคนอย่างไรก็ตาม สิ่งแรกที่จะทำให้กับชาวคลองเตยคือเรื่องของการศึกษา เพราะการศึกษาเป็นเครื่องมือในการลดความเหลื่อมล้ำ ช่วยให้หลุดพ้นจากความยากจนได้ พร้อมทั้งจะส่งเสริมห้องสมุด เพื่อสร้างให้เด็กมีความรู้ กทม. ต้องเตรียมเรื่องพวกนี้ไว้เป็นเครื่องมือสร้างโอกาส งบประมาณใช้แค่หลักล้านบาท และปัจจุบันมีโครงสร้างพื้นฐานหลักอยู่แล้ว ซึ่งไม่ได้ใช้เงินเยอะเมื่อเทียบกับอุโมงค์ระบายน้ำ 2 หมื่นล้านส่วนกรณีที่มีคนยื่นหนังสือตรวจสอบนโยบาย 213 นโยบาย ว่าจะทำได้จริงหรือไม่นั้น ชัชชาติมองว่าเป็นเรื่องดีและต้องพร้อมกับการตรวจสอบ เพราะที่ผ่านมาปัญหาของการเมืองก็มีปัญหาที่สัญญาไว้กับประชาชนแล้วทำไม่ได้ ทั้งการขึ้นค่าแรง การประกันราคา ตนเองยินดีให้ตรวจสอบ เพราะมีที่มาที่ไปในการคิด ไม่ใช่กระดาษเปล่าๆ และขอบคุณท่านที่ให้ความสำคัญกับนโยบายและที่ยื่นตรวจสอบ แต่ก็ขอให้อ่านให้ละเอียดด้วย จะได้รู้ที่มาที่ไปเป็นอย่างไร ตรงไหนต้องปรับปรุงให้ดีขึ้นขณะที่ชัชชาติลงพื้นที่ พบชาวชุมชนคลองเตยหลายคนได้ร่วมกันร้องเพลงอวยพรวันคล้ายวันเกิดล่วงหน้า พร้อมกับเป่าเค้กให้กับชัชชาติ ซึ่งจะอายุครบ 56 ปีในวันพรุ่งนี้ (24 พฤษภาคม) พร้อมขอให้ชัชชาติเป็นผู้ว่าฯ กทม. ที่จะทำให้ประชาชนมีชีวิตดี อยู่ดี กินดี มีการศึกษาที่ดี และผู้สูงวัยได้รับการดูแล,https://thestandard.co/khlong-toei-happy-birthday-chadchart/
สุชาติ แกนนำพลังประชารัฐ ยินดี ชัชชาติ นั่งผู้ว่าฯ กทม. ขอทำตามสัญญาที่หาเสียงไว้ ทำไม่ได้ประชาชนจะลงโทษ,24 พฤษภาคม 2022,วันนี้ (24 พฤษภาคม) ที่ทำเนียบรัฐบาล สุชาติ ชมกลิ่น รัฐมนตรีว่าการกระทรวงแรงงาน ในฐานะผู้อำนวยการพรรคพลังประชารัฐ (พปชร.) กล่าวถึงผลการเลือกตั้งสนามผู้ว่าราชการกรุงเทพมหานคร (ผู้ว่าฯ กทม.) ว่า ต้องยอมรับว่าส่วนหนึ่งที่ ชัชชาติ สิทธิพันธุ์ ได้รับการเลือกตั้งเป็นผู้ว่าฯ กทม. เพราะได้แสดงเจตจำนงมานาน ทำการบ้านมานาน ซึ่งต้องยินด้วย และหากส่งสมาชิกสภากรุงเทพมหานคร (ส.ก.) ทั้ง 50 เขต ก็คงได้ทั้งหมดในส่วนของ ส.ก. พรรคพลังประชารัฐ ต้องยอมรับว่าโดยกฎหมายเลือกตั้ง ส.ส. และรัฐมนตรีของพรรคไม่สามารถลงไปช่วยหาเสียงได้แม้ผู้สมัครสังกัดพรรคจริง จึงต้องอาศัยความสามารถของผู้สมัคร ซึ่งการเลือกตั้งใหญ่คนละพื้นที่กัน แต่การเลือกตั้ง กทม. ถ้ามีการเลือกตั้ง ส.ส. ก็จะมี 33 เขต ถือเป็น 10% ของ 200 เขต จึงจะมาวัดกันไม่ได้เมื่อผู้สื่อข่าวถามว่าหลังจากนี้พรรคพลังประชารัฐต้องปรับกลยุทธ์อย่างไรบ้าง สุชาติกล่าวว่า จริงๆ ต้องยอมรับว่าการเลือกตั้งท้องถิ่นเป็นความอึดอัดของ ส.ส. กับรัฐมนตรี เพราะเขาใช้พรรคพลังประชารัฐในการลงสมัคร แต่เรากลับลงไปทำอะไรกับเขาไม่ได้ ลงไปช่วยหาเสียงไม่ได้ ต้องปล่อยให้เขาเดินของเขา และต้องยอมรับว่าพรรคการเมืองที่ส่ง ส.ก. ก็ไม่มีใครได้เกิน 50% เพราะคะแนนของชัชชาติกระโดดไปคนเดียว ถ้าส่ง ส.ก. 50 เขต ก็คงได้ครบ 50 เขต รับรองคนอื่นไม่มีได้แน่นอน เพราะคะแนนที่ออกมาชาวบ้านเลือกผู้ว่าฯ และอาจเลือก ส.ก. ที่คิดว่าน่าจะทำงานกับผู้ว่าฯ ได้ มองว่าเป็นทีมเดียวกัน ชาวบ้านคิดแบบนั้น เราไม่ได้ไปว่าพรรคใดพรรคหนึ่ง ต้องยอมรับว่าบริบทการเมืองท้องถิ่นต่างกัน ดังนั้นอยู่ที่พื้นที่และบริบท อย่าไปคิดว่าเป็นแลนด์สไลด์อะไรใหญ่โต แต่เลือกตั้งครั้งหน้าถึงจะได้รู้ว่าใครเป็นใครเมื่อผู้สื่อข่าวถามถึงกรณีที่ชัชชาติอ้างถึงคะแนนนิยมว่ามากกว่านายกรัฐมนตรี จะต้องมีการปรับอะไรหรือไม่ สุชาติกล่าวว่า เมื่อผลออกมาแล้วเขาก็พูดได้ ลองชัชชาติไปลงจังหวัดอื่นก็คงไม่ได้แบบนี้ ต้องยอมรับว่าเขาอยู่ในพื้นที่กรุงเทพฯ และมีภาพลักษณ์ที่คนกรุงเทพฯ อยากพึ่งพาและพึ่งพิงในสิ่งที่หาเสียงไว้ และถ้าทำในสิ่งที่หาเสียงไว้ได้ก็จะเป็นผู้ว่าฯ มีประสิทธิภาพจะเป็นผลลัพธ์ ถ้าครั้งนี้ทำได้ ครั้งหน้าอาจได้คะแนน 2 ล้านก็ได้ แต่หากทำไม่ได้คะแนนอาจเหลือ 2 แสนก็ได้ ดังนั้นอยู่ที่ว่าจะทำได้อย่างที่พูดหรือไม่เมื่อผู้สื่อข่าวถามว่าครั้งนี้จะมีผลกระทบต่อการเลือกตั้งใหญ่หรือไม่ เพราะ กทม. ถือเป็นฐานของพรรค สุชาติกล่าวว่า มี แต่องค์ประกอบไม่เหมือนกัน มีองค์ประกอบอื่นบางส่วนมาเกี่ยวข้อง ดังนั้นอยู่ที่ประชาชนตัดสินใจว่าประเทศชาติจะเดินทางไหน ตนยังเชื่อมั่นว่าพรรคพลังประชารัฐ ซึ่งสนับสนุน พล.อ. ประยุทธ์ จันทร์โอชา เป็นนายกรัฐมนตรีนั้น ภาพลักษณ์ พล.อ. ประยุทธ์ ยังดีกว่าหลายๆ คน ในความซื่อสัตย์สุจริตและการทำงานไม่ได้มีอะไรด่างพร้อย อาจถูกใจบ้างไม่ถูกใจบ้างก็ต้องยอมรับสถานการณ์ ถามว่าใครเคยมาเจอปัญหาโควิดแบบนายกฯ บ้าง“ใครเป็นนายกฯ ในสถานการณ์โควิดยากเย็นแสนเข็ญ ทั้งวิกฤตซ้อนวิกฤต เพราะต้องเจอสงครามรัสเซีย-ยูเครนอีก จึงขอย้อนถามกลับตั้งแต่นายกฯ ที่เป็นกันมา มีใครเคยเจอ 2-3 เหตุการณ์พร้อมๆ กันบ้าง ไม่มี เราจึงต้องมองภาพอย่างเป็นกลางด้วย มองว่าการเลือกตั้งผู้ว่าฯ กทม. ไม่ใช่แลนด์สไลด์อะไรทั้งสิ้น ถ้าเขามาลงบ้านผมแล้วชนะ แบบนี้สิน่าคิด ก็ขอยินดีกับทุกคนที่ได้ ขอให้ทำงานเพื่อประเทศชาติบ้านเมือง เพื่อประชาชนชาว กทม. เลือกแล้วก็ทำตามที่หาเสียงไว้ เพราะคนเราคำพูดเป็นนาย หาเสียงอะไรไว้ต้องทำให้ได้ ทำไม่ได้เลือกตั้งครั้งหน้าประชาชนก็ลงโทษ ถ้าทำได้แบบที่พูดคะแนนก็อาจทวีคูณ มันต้องดูกันยาวๆ แต่การเลือกตั้ง ส.ส. ที่จะเกิดขึ้นในระยะเวลาอีก 1 ปี เราต้องทำการบ้านเป็นปกติ เอามาวิเคราะห์ และยังเชื่อมั่นศักยภาพของ ส.ส. กทม. แต่ก็ต้องไม่ประมาท เพราะต้องยอมรับว่าทุกวันนี้ทุกอย่างประมาทไม่ได้” สุชาติกล่าว,https://thestandard.co/suchat-congratulate-chadchart/
รมว.ยุติธรรม สั่งราชทัณฑ์ทำหนังสือถึงผู้ว่าฯ กทม. คนใหม่ ขอนำนักโทษช่วยขุดลอกท่อช่วงหน้าฝน หลังคนเก่าไม่อนุมัติ,25 พฤษภาคม 2022,"วันนี้ (25 พฤษภาคม) เวลา 10.00 น. ที่กระทรวงยุติธรรม มีการประชุมผู้บริหารกระทรวงยุติธรรม โดยมี สมศักดิ์ เทพสุทิน รัฐมนตรีว่าการ (รมว.) กระทรวงยุติธรรม เป็นประธานการประชุม พร้อมด้วย วิศิษฏ์ วิศิษฏ์สรอรรถ ปลัดกระทรวงยุติธรรม, ณัฐธ์ภัสส์ ยงใจยุทธ ผู้ช่วย รมว.ยุติธรรม, ธนวัชร นิติกาญจนา ที่ปรึกษา รมว.ยุติธรรม ผู้บริหารและข้าราชการร่วมประชุมในวาระพิจารณาเรื่อง การส่งนักโทษเด็ดขาดออกไปทำงานสาธารณะหรือทำงานอื่นใด เพื่อประโยชน์ของทางราชการนอกเรือนจำ สมศักดิ์กล่าวว่า ตนเห็นการเลือกตั้งผู้ว่าราชการกรุงเทพมหานคร (ผู้ว่าฯ กทม.) ที่เพิ่งผ่านพ้นไป ผู้ว่าฯ คนใหม่ที่ได้รับเลือกจากประชาชนเป็นคนที่เปิดกว้าง ตนจึงอยากให้กรมราชทัณฑ์ติดต่อ ผู้ว่าฯ กทม. คนใหม่ ให้เราเสนอตัวเข้าไปทำงานที่เป็นการบริการประชาชน และเป็นงานให้ผู้ต้องขังมีทักษะเพิ่มขึ้น ได้รับค่าแรงด้วย ตนเชื่อว่าผู้ว่าฯ คนใหม่น่าจะสนใจในจุดนี้ เนื่องจากขณะนี้พื้นที่ กทม. มีผลกระทบช่วงฝนจะตก หากเราเสนอไปจะรับงานได้เต็มที่ เช่น การช่วยลอกท่อระบายน้ำ ขอให้กรมราชทัณฑ์ทำหนังสือนำไปก่อน โดยเราอาจจะทำในราคามาตรฐานของราชทัณฑ์ ตนคิดว่าเป็นไปได้“ผมพยายามสร้างโอกาสให้กับผู้ต้องขังได้มีงานทำ และเป็นงานบริการช่วยสังคม ที่ผ่านมาผมพยายามสร้างความแตกต่าง พยายามช่วยคนเมืองกรุง แต่ผู้ว่าฯ คนเก่าไม่ยอม ซึ่งผมหวังว่าผู้ว่าฯ คนใหม่นี้เป็นคนที่เปิดกว้าง น่าจะให้โอกาสพวกเราได้ช่วยสังคม ช่วยให้คนของเรามีงานทำ กรมราชทัณฑ์ลองให้ฝ่ายกฎหมายดูเรื่องการทำหนังสือ ขอให้รีบทำ หากเรารีบเสนอให้เร็ว อย่างน้อยเมื่อมีการเปิดประชุมสภา กทม. ในสัปดาห์หน้า พวกเขาจะได้เห็นและพิจารณาได้เลย น่าจะเป็นเรื่องที่ดี” สมศักดิ์กล่าว",https://thestandard.co/egov-ordered-correct-write-document-for-new-bangkok-governor/
ทานตะวัน ออกจากทัณฑสถานแล้ว ขอบคุณทุกกำลังใจที่เป็นแรงผลักดันสำคัญ เตรียมไปตรวจร่างกายหลังอดอาหาร 37 วัน,26 พฤษภาคม 2022,วันนี้ (26 พฤษภาคม) เมื่อเวลา 17.00 น. ที่ทัณฑสถานหญิงกลาง กรุงเทพมหานคร ทานตะวัน ตัวตุลานนท์ หรือ ตะวัน นักกิจกรรมอายุ 20 ปี ผู้ถูกกล่าวหากระทำผิดตามประมวลกฎหมายอาญา มาตรา 112 เดินทางออกจากทัณฑสถานแล้ว โดยมีพ่อกับแม่ขับรถยนต์ส่วนตัวเข้าไปรับบริเวณด้านหน้าทัณฑสถานเมื่อรถที่ไปรับออกมา ทานตะวันกล่าวกับประชาชนที่รอว่า ขอบคุณกำลังใจของทุกคน ขอบคุณจริงๆ ไม่มีอะไรจะบอกมากกว่าขอบคุณมากๆ ตอนอยู่ข้างใน กำลังใจจากคนข้างนอกเป็นสิ่งสำคัญมากจริงๆ เป็นแรงผลักดันให้เราใช้ชีวิตอยู่ในนั้นอย่างมีกำลังใจมากขึ้นจริงๆ ขอบคุณมากจริงๆ และหลังจากนี้ก็จะขอไปตรวจสุขภาพที่โรงพยาบาลก่อนสำหรับทานตะวัน ถูกดำเนินคดีตามประมวลกฎหมายอาญา มาตรา 112 จากกรณีไลฟ์ก่อนมีขบวนเสด็จ เมื่อวันที่ 5 มีนาคม 2565 ซึ่งถูกคุมขังในทัณฑสถานมาตั้งแต่วันที่ 20 เมษยน 2565 และอดอาหารเพื่อเรียกร้องสิทธิในการประกันตัวมาแล้วเป็นระยะเวลารวม 37 วัน จนวันนี้ได้รับการปล่อยตัว หลัง พิธา ลิ้มเจริญรัตน์ หัวหน้าพรรคก้าวไกล ได้ใช้ตำแหน่งสมาชิกสภาผู้แทนราษฎร (ส.ส.) เป็นหลักประกันขณะที่เงื่อนไขการปล่อยชั่วคราวเป็นระยะเวลา 1 เดือน โดยให้มารายงานตัวทุกเดือนเพื่อพิจารณาว่าจะให้ประกันต่อหรือไม่ ต้องติดกำไลอิเล็กทรอนิกส์ หรือ EM ห้ามออกนอกบ้าน 24 ชั่วโมงนอกจากไปโรงเรียน โรงพยาบาล หรือมาศาล ซึ่งต้องทำเรื่องขออนุญาตภายใน 3 วัน ห้ามเดินทางออกนอกประเทศ และห้ามทำกิจกรรมเคลื่อนไหวอันทำให้เกิดความเสื่อมเสียต่อสถาบันพระมหากษัตริย์ หรือกระทำการวุ่นวายในบ้านเมือง,https://thestandard.co/tantawan-tuatulanon-260565-2/
พิธามั่นใจ สภาใต้การนำของ ปดิพัทธ์ สันติภาดา ส.ส.พิษณุโลก เปลี่ยนแปลง-โปร่งใส-มีประสิทธิภาพ,30 มิถุนายน 2023,วันนี้ (30 มิถุนายน) พิธา ลิ้มเจริญรัตน์ ว่าที่นายกรัฐมนตรีและหัวหน้าพรรคก้าวไกล พร้อมด้วย ปดิพัทธ์ สันติภาดา ส.ส.พิษณุโลก เขต 1 แคนดิเดตประธานสภาผู้แทนราษฎร และ ศุภปกรณ์ กิตยาธิคุณ ส.ส.พิษณุโลก เขต 5 ขึ้นรถแห่รอบจังหวัดพิษณุโลก ต่อด้วยการปักหลักปราศรัย ณ ลานแอโรบิก สวนชมน่าน โดยกำหนดการรถแห่เริ่มต้นที่เซ็นทรัล พิษณุโลก ถนนสิงหวัฒน์ ถนนเอกาทศรถ วงเวียนรถไฟ มุ่งหน้าเวทีปราศรัยตามลำดับบรรยากาศ ณ เวทีปราศรัยใหญ่วันนี้ มีชาวพิษณุโลกให้การต้อนรับอย่างอบอุ่นและเข้ามาจับจองพื้นที่เพื่อพบกับพิธาและปดิพัทธ์อย่างเนืองแน่น ทำให้เกิดการค้าขายอย่างคึกคัก พิธาเริ่มต้นด้วยการกล่าวขอบคุณที่ทุกคนเดินทางมาต้อนรับ พร้อมขอบคุณทุกความไว้วางใจ สัญญาจะไม่ทำให้ผิดหวังและพร้อมรับใช้ชาวพิษณุโลกอย่างเต็มที่ นอกจากนี้ ว่าที่นายกรัฐมนตรียังยืนยันเดินหน้าจัดตั้งรัฐบาลและให้ความมั่นใจกับประชาชนโดยพิธาระบุว่า ตนได้ยินแว่วๆ ว่าหวยจะออก 376 แน่นอน จะไม่ออก 376 ได้อย่างไร แค่ในพิษณุโลกอย่างน้อยก็มี ส.ส. ของพรรคก้าวไกลและพรรคเพื่อไทย 3 เสียงแล้วที่จะยกมือให้เราจัดตั้งรัฐบาลสำเร็จ นอกจากผู้แทนราษฎรแล้ว ยังมีสมาชิกวุฒิสภาที่มาจากจังหวัดพิษณุโลกอีก 2 คน ขอให้พ่อแม่พี่น้องชาวพิษณุโลกจับมือกันไว้ให้แน่น ให้กำลังใจสมาชิกวุฒิสภาให้ช่วยกันโหวตเพื่อเดินหน้าประชาธิปไตยของประเทศให้เบ่งบาน ให้พรรคก้าวไกลเข้าไปแก้ปัญหาของบ้านเมืองพิธายังประกาศกลางเวทีปราศรัยว่า หมออ๋อง-ปดิพัทธ์ สันติภาดา ส.ส.พิษณุโลก เขต 1 มีความเหมาะสมในฐานะแคนดิเดตประธานสภาของพรรคก้าวไกล เพราะเป็นคนที่มีผลงานดีเด่น มีบทบาทและประสบการณ์ในการเป็นประธานคณะกรรมาธิการการพัฒนาการเมืองฯ ได้รับเสียงชื่นชมมากมายในการจัดการการประชุม และการประสานความร่วมมือกับองค์กรประชาชนที่มีเป้าหมายทำให้เกิดการพัฒนาการเมืองไทยในทุกมิติ และตนเชื่อว่าพ่อแม่พี่น้องประชาชนคนพิษณุโลกและคนทั้งประเทศ อยากให้โอกาสปดิพัทธ์เข้าไปทำหน้าที่ประธานสภาที่จะเปลี่ยนสภาไทยไปตลอดกาลโดยปดิพัทธ์ย้ำความมั่นใจในการเป็นแคนดิเดตประธานสภาว่า นี่เป็นครั้งแรกของการเมืองไทยที่เราจะเห็นสภาเปลี่ยนแปลงอย่างชัดเจน ตั้งแต่ตนเกิดมา หลายคนมักมองสภาเป็นโรงละครที่ทุกคนไปแสดงละคร กฎหมายผ่านหรือไม่ไม่รู้ ประชาชนเดือดร้อนไม่สน แต่ไปแสดงละครเพื่อจะกลับมาเลือกตั้งใหม่ทุกท่านทราบหรือไม่ว่างบประมาณสภา 1 ปี มากกว่า 5 พันล้านบาท แต่การประชุมกลับไม่มีประสิทธิภาพ ตนอยากจะทำให้การทำงานของสภามีประสิทธิภาพมากกว่านี้“ทุกท่านทราบหรือไม่ว่า ส.ส. ที่ท่านเสียภาษีให้เขาเข้าไปกินข้าวในสภา มาประชุมกี่ครั้ง มาสายกี่ครั้ง ลงมติอะไรบ้าง เมื่อผมเป็นประธานสภา ข้อมูลการเข้าประชุม ขาด ลา มาสาย ของ ส.ส. 500 คน และ ส.ว. จะถูกแสดงให้เห็นในเว็บไซต์ทันที” ปดิพัทธ์ย้ำถึงนโยบายความโปร่งใสสุดท้ายปดิพัทธ์กล่าวว่า หากวันที่ 4 กรกฎาคม เสียงในสภาส่งให้ตนเป็นประธานสภา ตนก็พร้อมทำงานเป็นประธานสภาของทุกคน และจะพิสูจน์ผ่านการทำงานให้เห็นว่าคนอายุ 42 ปีสามารถเป็นประธานสภาที่ทุกคนภูมิใจได้ พร้อมขอคำสัญญาจากชาวสองแควว่าต้องไม่เรียกตนว่าท่าน แต่ให้เรียกหมออ๋อง พี่อ๋อง น้องอ๋อง เหมือนเดิมอย่างที่แล้วมา,https://thestandard.co/pita-padiphat-300666/
พิธา ขึ้นรถแห่ขอบคุณชาวขอนแก่น หลังได้คะแนนเพิ่มจากปี 62 ถึง 2 เท่า ขอให้มั่นใจตั้งรัฐบาลจาก 8 พรรคร่วมสำเร็จ,01 กรกฎาคม 2023,"วันนี้ (1 กรกฎาคม) พิธา ลิ้มเจริญรัตน์ หัวหน้าพรรค และแคนดิเดตนายกรัฐมนตรี พรรคก้าวไกล ขึ้นรถแห่ขอบคุณประชาชนชาวขอนแก่น หลังชนะการเลือกตั้ง 3 เขตจาก 11 เขต ที่อนุสาวรีย์ประชาธิปไตย จังหวัดขอนแก่น โดยเมื่อพิธามาถึง ประชาชนส่งเสียงต้อนรับพิธา และพิธาได้กล่าวทักทายประชาชน “ว่าไงครับขอนแก่น เว้าอีสานยังบ่ได้ แค่อยากจะบอกว่า คิดฮอดหลายๆ คิดฮอดบ่เซาเลย”จากนั้นได้ปราศรัยระหว่างเคลื่อนขบวนโดยช่วงหนึ่งระบุว่า วันที่ 3 กรกฎาคมจะมีรัฐพิธี และวันที่ 4 กรกฎาคมมีเลือกประธานสภาผู้แทนราษฎรแห่งอนาคต ดูแลอนาคตของประชาชนไปด้วยกัน ขอประชาชนไม่ต้องเป็นห่วง จังหวัดขอนแก่นมีหลายเขต มีทั้งของพรรคก้าวไกลและเพื่อไทย เราจะจัดตั้งรัฐบาลทั้ง 8 พรรค เพราะฉะนั้นไม่มีอะไรที่จะมาหยุดการทำงานร่วมกันของพรรคเพื่อไทยและพรรคก้าวไกลได้ โดย 100 วันแรกจะเปลี่ยนแปลงขอนแก่นไปด้วยกัน พร้อมกล่าวขอบคุณประชาชนที่มอบคะแนนให้พรรคก้าวไกลสำหรับเส้นทางรถแห่ขอบคุณประชาชน เริ่มจากอนุสาวรีย์ประชาธิปไตย ไปตามถนนข้าวเหนียว ถึงสวนสาธารณะขอนแก่น 200 ปี ริมบึงแก่นนคร และขึ้นเวทีปราศรัยขอบคุณประชาชนที่สวนสาธารณะขอนแก่น 200 ปี ริมบึงแก่นนครจากนั้นเวลา 17.40 น. พิธาขึ้นเวทีปราศรัยขอบคุณประชาชน เริ่มต้นทักทายเป็นภาษาอีสานว่า“ขอเสียงหน่อยขอนแก่น บ่ได้มานานคิดถึงหลายๆ เลือกตั้งไปแล้วก็ยังคิดฮอดบ่เซา เคิกเวียกเคิกงานหมดทุกอย่าง แล้วมาที่นี่ ชาวขอนแก่นไม่เคยทำให้ผิดหวัง”พิธากล่าวต่อว่า ทุกคะแนน ทุกความไว้วางใจที่ให้ไว้ มีความหมายกับตนเหลือเกิน ไปจังหวัดไหน ผมหิวขอนั่นขอนี่กินตลอดเวลา มาขอนแก่นอิ่มมากเลย กว่า 40,000 คะแนน เราทำสำเร็จแล้ว นี่คือชัยชนะของพรรคก้าวไกล เมื่อปี 2562 ได้มากว่า 128,000 คะแนนก็ว่าเยอะแล้ว มาครั้งนี้กว่า 350,000 คะแนน เพิ่มขึ้นเป็น 2 เท่าหลายคนอาจจะสงสัยว่า ทำไมยังไม่จัดตั้งรัฐบาล เลือกนายกฯ คนที่ 30 ไม่ได้สักที แต่ไม่ต้องห่วง กำลังใจเยอะผมไม่เหงาแน่นอน และสักวันหนึ่งผมจะทำมันสำเร็จ ต่อไปบ้านเมืองมีปัญหา แก้อย่างไร ง่ายนิดเดียว กลับมาหาประชาชน“ถึงเวลานักการเมืองประเทศนี้ไม่ว่าสภาล่าง สภาบน เลือกตั้งหรือลากตั้ง ขอให้ดูประชาชน เรียนรู้ไว้ซะบ้างเขาต้องการก้าวไปข้างหน้า เลือกตามระบบ ตามหลักการ พาประเทศไปข้างหน้า” พิธากล่าวพิธากล่าวต่อว่า ศัตรูตัวจริงของประเทศนี้คือความยากจน ความเหลื่อมล้ำ ภัยแล้ง ปัญหาสิ่งแวดล้อม สังคมสูงวัย ปัญหาการศึกษาต่างๆ และวันนี้ประชาชนประเทศนี้ตัดสินใจแล้วว่าจะอยู่ข้างอนาคต ไม่อยากให้ประเทศนี้แช่แข็ง จึงขอให้ดูประชาชน ที่เขาบอกไว้ว่า 4 ปีถ้าทำไม่ดีก็แค่เลือกใหม่ก็แค่นั้น ซึ่งวันนี้ประชาชนเลือกระบบให้ประเทศเดินหน้าไปได้ เรามาเปลี่ยนแปลงขอนแก่น เปลี่ยนแปลงภาคอีสาน และเปลี่ยนแปลงประเทศ เปลี่ยนแปลงโลกใบนี้ไปด้วยกันโดยในวันนี้มีประชาชนมารอต้อนรับพิธา และมอบของที่ระลึกให้ ซึ่งส่วนใหญ่เป็นผ้าขาวม้า",https://thestandard.co/pita-thank-you-khon-kaen/
ประวิตรยันไม่ได้ใช้การเมืองแทรกแซงสมยศให้ลาออกจากนายกฟุตบอลฯ แต่ให้พิจารณาตัวเอง เชื่อไม่ถูกฟีฟ่าแบน,02 กรกฎาคม 2023,วันนี้ (2 กรกฎาคม) ที่พรรคพลังประชารัฐ พล.อ. ประวิตร วงษ์สุวรรณ รองนายกรัฐมนตรี และหัวหน้าพรรคพลังประชารัฐ ในฐานะประธานคณะกรรมการโอลิมปิคแห่งประเทศไทย ในพระบรมราชูปถัมภ์ กล่าวถึงกรณี พล.ต.อ. สมยศ พุ่มพันธุ์ม่วง เปิดเผยว่าได้ลาออกจากตำแหน่งนายกสมาคมกีฬาฟุตบอลแห่งประเทศไทย ในพระบรมราชูปถัมภ์ เพราะคำสั่งจาก พล.อ. ประวิตรซึ่งในประเด็นดังกล่าวหลายฝ่ายมองว่าอาจทำให้สหพันธ์ฟุตบอลนานาชาติ (ฟีฟ่า) ให้โทษแบนประเทศไทย เนื่องจากมีกฎเหล็กระบุว่าห้ามการเมืองเข้ามาแทรกแซงพล.อ. ประวิตรกล่าวว่า “ไม่เกี่ยวๆ ตนพูดในฐานะประธานโอลิมปิคฯ ไม่ได้ในฐานะรองนายกฯ คณะรัฐมนตรีไม่เกี่ยว”เมื่อถามย้ำว่า ประเทศไทยจะโดนโทษแบนจากฟีฟ่าหรือไม่ พล.อ. ประวิตรกล่าวยืนยันว่า “ไม่มี ไม่มีหรอก ไม่โดนหรอก”เมื่อถามว่า คำสั่งนี้ไม่เกี่ยวกับการสั่งการในฐานะคณะรัฐมนตรีใช่หรือไม่ พล.อ. ประวิตรกล่าวว่า “ไม่มี ไม่เกี่ยว ผมเพียงแค่ให้พิจารณาตัวเอง จากผลที่ไปทะเลาะกันในระหว่างการเล่นฟุตบอล ซึ่งเป็นภาพที่ไม่ดีออกมา ก็เลยให้พิจารณาตัวเอง”,https://thestandard.co/pravit-on-somyot-resignation/
พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินมาทรงเปิดการประชุมรัฐสภา,03 กรกฎาคม 2023,วันนี้ (3 กรกฎาคม) เมื่อเวลา 17.00 น. พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินมาทรงเปิดการประชุมรัฐสภา ณ ห้องโถงพิธี ชั้น 11 อาคารรัฐสภา ถนนสามเสน แขวงถนนนครไชยศรี เขตดุสิตกรุงเทพมหานครโดยมี พล.อ. ประยุทธ์ จันทร์โอชา นายกรัฐมนตรี ศาสตราจารย์พิเศษพรเพชร วิชิตชลชัย ประธานวุฒิสภา ทำหน้าที่ประธานรัฐสภา เฝ้าฯ เสด็จ พรพิศ เพชรเจริญ เลขาธิการสภาผู้แทนราษฎร กล่าวรายงาน นภาภรณ์ ใจสัจจะ เลขาธิการวุฒิสภา และ โสมอุษา บูรณะเหตุ รองเลขาธิการสภาผู้แทนราษฎร ถวายพวงมาลัยข้อพระกรจากนั้นพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จขึ้นชั้น 11 เข้าสู่ห้องโถงพิธี ทรงยืนหน้าพระราชอาสน์ และทรงมีพระราชดำรัสเปิดประชุมรัฐสภา ความว่า“บัดนี้การเลือกตั้งสมาชิกสภาผู้แทนราษฎรได้เสร็จสิ้นลง และมีการเรียกประชุมรัฐสภาพุทธศักราช 2566 แล้ว ข้าพเจ้าขอเปิดประชุมรัฐสภาตั้งแต่วาระนี้เป็นต้นไป ขอให้ท่านทั้งหลายผู้เป็นสมาชิกของสภาแห่งนี้ ได้ระลึกไว้เสมอว่า ท่านได้เป็นผู้ได้รับมอบหมายจากประชาชนให้มาเป็นตัวแทนของคนทั้งประเทศ ในการใช้อำนาจนิติบัญญัติเพื่อดำเนินการปกครองและพิจารณาออกกฎหมายต่างๆ ให้รัฐบาลถือเป็นหลักในการบริหารราชการแผ่นดิน“ดังนั้น ประเทศชาติจะมีความเจริญเพียงไร ย่อมขึ้นอยู่กับสติปัญญา ความสามารถและความสุจริตบริสุทธิ์ใจของท่าน ที่จะปฏิบัติหน้าที่ทั้งปวง โดยยึดถือประโยชน์ของประเทศชาติและประชาชน เป็นสิ่งที่มีความสำคัญสูงสุด หากทุกท่านสำนึกตระหนักเช่นนี้อยู่เสมอก็จะสามารถปฏิบัติหน้าที่ได้สำเร็จลุล่วงเป็นประโยชน์เป็นความเจริญมั่นคงของอาณาประชาราษฎร์และชาติบ้านเมืองอย่างแท้จริง“ขออำนวยพรให้การดำเนินงานของรัฐสภาเป็นไปโดยเรียบร้อย สำเร็จผลที่พึงประสงค์ทุกประการ ทั้งขอให้ทุกท่านมีความสุข ความเจริญทุกเมื่อไป”โอกาสนี้ องคมนตรี ประธานองค์กรอิสระ ทูตานุทูต สมาชิกวุฒิสภา สมาชิกสภาผู้แทนราษฎร คณะรัฐมนตรี คณะผู้บริหารสำนักงานเลขาธิการสภาผู้แทนราษฎร คณะผู้บริหารสำนักงานเลขาธิการวุฒิสภา คณะผู้บริหารสถาบันพระปกเกล้า ร่วมพิธีทั้งนี้ เมื่อมีการเลือกตั้งสมาชิกสภาผู้แทนราษฎรเสร็จสิ้นลงแล้ว ภายในสามสิบวัน นับแต่วันเลือกตั้งสมาชิกสภาผู้แทนราษฎรจะมีการเรียกประชุมรัฐสภาเพื่อให้สมาชิกได้มาประชุมเป็นครั้งแรก ซึ่งการประชุมในครั้งแรกนี้ถือเป็นพิธีการที่สำคัญที่สุดของรัฐสภา เนื่องด้วยพระมหากษัตริย์จะเสด็จพระราชดำเนินมาทรงประกอบรัฐพิธีเปิดประชุมรัฐสภาสมัยสามัญทั่วไปครั้งแรกด้วยพระองค์เอง หรือจะโปรดเกล้าโปรดกระหม่อมให้พระรัชทายาทซึ่งบรรลุนิติภาวะแล้ว หรือผู้ใดผู้หนึ่งเป็นผู้แทนพระองค์มาประกอบรัฐพิธีก็ได้ดังนั้น การเรียกประชุมรัฐสภาในครั้งแรก หรือที่เรียกว่า รัฐพิธีเปิดประชุมรัฐสภา ที่พระมหากษัตริย์จะเสด็จพระราชดำเนินมาทรงเป็นองค์ประธานในพิธี จึงถือเป็นพิธีการหนึ่งที่สำคัญ และเป็นเหตุการณ์อันทรงเกียรติที่ถือปฏิบัติสืบต่อกันมาแต่โบราณของประเทศไทยที่มีการปกครองระบอบประชาธิปไตยรัฐพิธีเปิดประชุมรัฐสภา เริ่มขึ้นอย่างไม่เป็นทางการในรัชสมัยของพระบาทสมเด็จพระปกเกล้าเจ้าอยู่หัว รัชกาลที่ 7 โดยพบว่าเมื่อพระบาทสมเด็จพระปกเกล้าเจ้าอยู่หัวเสด็จขึ้นครองราชย์ พระองค์ทรงพระกรุณาโปรดเกล้าฯ ตั้งสภากรรมการองคมนตรีขึ้น และเปิดประชุมครั้งแรกในวันที่ 30 พฤศจิกายน 2470พระบาทสมเด็จพระปกเกล้าเจ้าอยู่หัวไม่ได้เสด็จพระราชดำเนินมาทรงประกอบรัฐพิธีเปิดประชุมด้วยพระองค์เอง แต่พระราชทานพระราชกระแสรับสั่งให้เจ้าพระยามหิธรเสนาบดี ราชเลขาธิการ อัญเชิญไปอ่านเปิดประชุม พระราชดำรัสตอนหนึ่งความว่า“…ท่านย่อมทราบแล้วว่าตำนานของกรุงสยามตั้งแต่โบราณกาลมา การปกครองประเทศย่อมอยู่ในพระราชอำนาจอันสิทธิ์ขาดของสมเด็จพระเจ้าแผ่นดินพระองค์เดียว แต่เมื่อบ้านเมืองเจริญขึ้น สมเด็จพระเจ้าแผ่นดินก็ได้ทรงตั้งแต่งผู้ที่ทรงวางพระราชหฤทัยเป็นเสนาบดี ให้บังคับบัญชากระทรวง ทบวงการต่างๆ เพื่อปลดเปลื้องพระราชภาระ…”ต่อมาเมื่อมีการเปลี่ยนแปลงการปกครองจากระบอบสมบูรณาญาสิทธิราชย์มาเป็นระบอบประชาธิปไตย ที่มีรัฐธรรมนูญเป็นกฎหมายสูงสุดในการปกครองประเทศ ได้มีการประชุมสภาผู้แทนราษฎรครั้งแรกในวันที่ 28 มิถุนายน 2475 ณ พระที่นั่งอนันตสมาคม ก็ได้อาศัยประเพณีที่ถือปฏิบัติมาใช้เปิดประชุมสภา โดยพระบาทสมเด็จพระเจ้าอยู่หัวได้พระราชทานพระราชกระแสรับสั่งให้เจ้าพระยามหิธร เสนาบดีกระทรวงมุรธาธร อัญเชิญไปอ่านเปิดการประชุมจากนั้นภายหลังการเลือกตั้งทั่วไปแล้วจึงมีรัฐพิธีเปิดประชุมรัฐสภาเรื่อยมา และมีการบัญญัติไว้เป็นลายลักษณ์อักษรในรัฐธรรมนูญทุกฉบับอีกด้วย โดยรัฐธรรมนูญแห่งราชอาณาจักรไทย พุทธศักราช 2560 มาตรา 121 วรรคหนึ่ง ว่า“ภายในสิบห้าวันนับแต่วันประกาศผลการเลือกตั้งสมาชิกสภาผู้แทนราษฎร อันเป็นการเลือกตั้งทั่วไปให้มีการเรียกประชุมรัฐสภาเพื่อให้สมาชิกได้มาประชุมเป็นครั้งแรก”และมาตรา 122 วรรคหนึ่งและวรรคสอง ว่า “พระมหากษัตริย์ทรงเรียกประชุมรัฐสภา ทรงเปิดและทรงปิดประชุม พระมหากษัตริย์จะเสด็จพระราชดำเนินมาทรงทำรัฐพิธีเปิดประชุมสมัยประชุมสามัญประจำปีครั้งแรกด้วยพระองค์เอง หรือจะโปรดเกล้าโปรดกระหม่อมให้พระรัชทายาทซึ่งทรงบรรลุนิติภาวะแล้ว หรือผู้ใดผู้หนึ่งเป็นผู้แทนพระองค์มาทำรัฐพิธีก็ได้”แม้ต่อมาจะมีการสร้างอาคารรัฐสภาขึ้นใหม่ทดแทนการใช้โถงพิธีพระที่นั่งอนันตสมาคมแล้ว แต่ยังคงประกอบรัฐพิธีเปิดประชุมรัฐสภา ณ โถงพิธีพระที่นั่งอนันตสมาคมเช่นเดิม เว้นแต่จะกำหนดเป็นที่อื่นเป็นครั้งๆ ไป ทั้งนี้ พระที่นั่งอนันตสมาคมใช้เป็นสถานที่ประกอบรัฐพิธีเปิดประชุมรัฐสภาครั้งสุดท้ายสำหรับสภานิติบัญญัติแห่งชาติในปี 2557 ก่อนปิดปรับปรุงในปี 2560สำหรับในปี 2562 พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว รัชกาลที่ 10 ทรงเปิดประชุมรัฐสภาเมื่อวันที่ 24 พฤษภาคม 2562 ณ ห้องประชุมวิเทศสโมสร กระทรวงการต่างประเทศสำหรับพิธีเปิดประชุมรัฐสภาในครั้งนี้ ถือเป็นครั้งแรกในรัชกาลปัจจุบัน และในปี 2566 ได้ใช้ห้องโถงพิธี ชั้น 11 ของอาคารรัฐสภาไทย หรือสัปปายะสภาสถาน เป็นสถานที่ประกอบพิธี ซึ่งสัปปายะสภาสถานถือเป็นอาคารรัฐสภาหลังที่ 3 ของประเทศไทย ที่ใช้ประกอบพิธีเปิดประชุมสภาเป็นครั้งแรกของประเทศรัฐพิธีเปิดประชุมรัฐสภานั้น เป็นธรรมเนียมปฏิบัติที่สืบต่อกันมาแต่โบราณ โดยสิ่งสำคัญในการที่พระมหากษัตริย์เสด็จพระราชดำเนินมาประกอบพิธีเปิดประชุมสภานั้น คือพระราชดำรัสที่ได้พระราชทานแก่สมาชิกรัฐสภา ซึ่งสมาชิกรัฐสภาทุกคนจะต้องน้อมใส่เกล้า และยึดถือเป็นแนวทางในการปฏิบัติหน้าที่ เพื่อประโยชน์สุขของประชาชนและประเทศชาติอย่างสูงสุดภาพ: สำนักงานเลขาธิการสภาผู้แทนราษฎรอ้างอิง:สำนักงานเลขาธิการสภาผู้แทนราษฎร,https://thestandard.co/opening-ceremony-of-the-parliament/
ชมคลิป: สองพรรคแกนนำ ‘ก้าวไกล-เพื่อไทย’ แถลงข้อสรุปตำแหน่งประธานสภา | THE STANDARD,04 กรกฎาคม 2023,สองพรรคแกนนำ ‘ก้าวไกล-เพื่อไทย’ แถลงข้อสรุปตำแหน่งประธานสภาติดตาม THE STANDARD ในช่องทางอื่นๆWebsite :https://thestandard.co/TikTok :https://www.tiktok.com/@thestandardthFacebook :https://www.facebook.com/thestandardthTwitter :https://twitter.com/thestandardthInstagram :https://www.instagram.com/thestandard…,https://thestandard.co/pheu-thai-mfp-on-president-of-parliament/
สุทิน​ชี้ ฝ่ายค้าน​อภิปราย​เกือบ 90% เป็นเรื่องเก่า​ เปรียบเอานักมวยไม่พร้อมขึ้นสังเวียน การอภิปรายจึงออกมาแนวนี้,05 เมษายน 2024,วันนี้ (5 เมษายน) สุทิน คลังแสง รัฐมนตรีว่าการกระทรวงกลาโหม กล่าวถึงกรณีที่ฝ่ายค้านอภิปรายไม่ไว้วางใจ​โดยไม่ลงมติตามมาตรา 152 ที่มีการพาดพิงถึงการจัดซื้อเรือดำน้ำหรือเรือฟริเกต​ว่า​ อภิปรายไม่ดุเดือดรุนแรง และไม่รู้จริงเท่าไร ก็คลำๆ หาเมื่อผู้สื่อข่าวถามว่า กรณีที่ฝ่ายค้านระบุถึงการตัดการซื้อเรือฟริเกตออกจากงบประมาณปี 2567 สุทิน​กล่าวว่า​ เป็นเหลี่ยมการเมืองของฝ่ายค้าน เพราะหากเราขาว เขาก็จะดำ ถ้าเราดำ เขาก็จะขาว หากสมมติให้ไป เขาก็จะมีมุมต่อว่าเราอีก ฉะนั้นเราไม่ต้องไปชกตามเสียงเชียร์​ ให้ชกตามแผนเราขณะที่งบประมาณปี 2568 ยังไม่มีข้อสรุปว่าจะมีการจัดซื้อเรือฟริเกตหรือไม่​ เพราะต้องรอดูการพูดคุยประเด็นเรือดำน้ำก่อน ซึ่งมีความเชื่อมโยงกัน เพราะทั้งงบประมาณปี 2567 และ 2568 จะต้องสัมพันธ์กัน​ แต่เจตนาจะให้อยู่แล้ว แต่ขอให้รอสักนิด จะพยายามเร่งตัดสินใจเรื่องเรือดำน้ำโดยเร็วที่สุด และอยากจะให้จบภายในเดือนเมษายนนี้ หรือเร็วกว่านี้ ทั้งนี้ อาจมีงบที่อาจมีการโป่งพอง หากเปลี่ยนเป็นเรือรูปแบบใดก็แล้วแต่ งบประมาณก็จะทับซ้อนกัน แต่ท้ายที่สุดก็ต้องรอผลการเจรจาว่าจะจบลงอย่างไรเมื่อผู้สื่อข่าวถามถึงกรณีที่มีการหารือกับนายกรัฐมนตรีบนตึกไทยคู่ฟ้าเมื่อวันอังคาร​ที่ผ่านมา (2 เมษายน)​ โดยใช้ระยะเวลานานนั้น สุทินกล่าวว่า เป็นการพูดคุยในหลายเรื่อง ซึ่งก็ไม่ได้ถือว่านานมาก เพราะที่ผ่านมาได้มีการรายงานต่อนายกรัฐมนตรีเป็นระยะเมื่อผู้สื่อกล่าวถึงกรณีที่ฝ่ายค้านอภิปรายกล่าวหาว่ามีคนในรัฐบาลโทรหากองทัพเรือในลักษณะการตบทรัพย์ สุทินระบุว่า เรื่องนี้ตนฟังไม่ทันว่าเขาพูดว่าอย่างไร คนในรัฐบาลโทรไปอย่างไร เรามองว่าหากมีการโทรไปจริงอาจไม่ใช่เรื่องตบทรัพย์ น่าจะเป็นเรื่องการให้กำลังใจว่าให้ใจเย็นๆ ให้รอเมื่อผู้สื่อข่าวถามว่า ที่นายกรัฐมนตรีตั้งข้อสังเกตว่าพรรคก้าวไกลออกมาเชียร์ให้รัฐบาลจัดซื้อเรือฟริเกตจะได้เงินทอนหรือไม่ สุทิน​กล่าวว่า​ มองว่าเป็นการย้อนตรรกะมากกว่า เพราะหากมองทิศทางลบกับคนอื่น​ คนอื่นก็สามารถมองลบกลับได้เหมือนกันเมื่อผู้สื่อข่าวถามย้ำว่า เหมือนมีตัวแทนนายหน้าสองฝ่ายอยู่เบื้องหลังเพื่อแย้งโครงการกันใช่หรือไม่ สุทิน​ปฏิเสธว่า เรื่องนี้ตนไม่รู้ แต่โดยธรรมชาติของการค้าขายจะต้องมีตัวแทนอยู่แล้ว ซึ่งเป็นเรื่องปกติ แต่ตนเชื่อว่าไม่น่าถึงขั้นเป็นเรื่องของผลประโยชน์ แต่มองว่าในเรื่องของการค้าขายต้องมีตัวแทนเป็นธรรมดาเมื่อผู้สื่อข่าวถามว่า หากมีการปรับโครงการใหม่จะยังดำเนินการในรูปแบบรัฐต่อรัฐหรือไม่ สุทิน​กล่าวว่า ตนคิดว่าน่าจะเป็นแบบนั้น ซึ่งเป็นไปตามหลักเดิมเมื่อผู้สื่อข่าวถามถึงการอภิปรายในครั้งนี้ กองทัพเรือตกเป็นเป้าในการอภิปรายอย่างหนักหลายเรื่อง รวมถึงเรื่องการกู้เรือหลวงสุโขทัย สุทิน​มองว่า​ไม่ใช่เรื่องแปลก เนื่องจากมีหลายกรณีก็ต้องโดนอภิปรายมาก​ ส่วนที่มีการชี้แจงต่อสภาว่าอาจจะต้องมีการตั้งคณะกรรมการตรวจสอบซ้ำหากมีข้อมูลไม่ชอบมาพากลนั้น เป็นความตั้งใจของตนเองอยู่แล้ว เราในฐานะฝ่ายบริหารก็ต้องทำทุกเรื่องให้ตรงไปตรงมาและให้ความเป็นธรรมกับทุกฝ่ายที่สุด เพราะหากผลสอบสวนออกมาไม่เป็นธรรมก็ต้องทำให้เป็นธรรม โดยวิธีหนึ่งก็คือการสอบสวนใหม่ หรือสั่งให้เขาทบทวน ซึ่งต้องดูว่าสามารถทำได้ในวิธีใด แต่ถ้าสังคมรับได้ก็ถือว่าจบเมื่อผู้สื่อข่าวถามย้ำว่า หากทำในลักษณะดังกล่าวไม่กลัวทหารเรือไม่พอใจใช่หรือไม่ สุทินกล่าวว่า ไม่ใช่เรื่องกลัวไม่กลัว แต่กลัวสังคมและประชาชนมากกว่า ส่วนที่ฝ่ายค้านอ้างว่าอาจมีแพะรับบาป ประเด็นเรือหลวงสุโขทัยล่มนั้น เรื่องราวเป็นอย่างไร หากพูดตามความจริงและสรุปตามความจริงทั้งหมดก็ถือว่าเป็นธรรม ซึ่งมันอยู่กับบทลงโทษ​ หากลงโทษถูกคนและเหมาะกับความผิดก็ถือว่าเป็นธรรม แต่หากลงโทษไม่ถูกคนและไม่เหมาะสม​ก็ถือว่าไม่เป็นธรรมเมื่อผู้สื่อข่าวกล่าวต่อว่า ผู้บังคับการเรือหลวงสุโขทัยจะโดนลงโทษอยู่เพียงคนเดียว สุทินระบุว่า ขณะนี้ยังไม่ทราบเนื่องจากยังไม่มีข้อสรุป ฉะนั้นจึงขอให้รอดูก่อน ซึ่งเราอาจจะได้ยินหรือเป็นเพียงการคาดเดา แต่ยังไม่ใช่แบบนั้น พร้อมยืนยันว่าหากเป็นความผิดก็ต้องมีผู้รับผิดชอบ แต่ถ้าไม่ผิดก็ไม่ต้องมีคนรับผิดชอบ ซึ่งผู้รับผิดชอบก็ต้องเป็นตัวจริง เพราะสังคมดูอยู่เมื่อผู้สื่อข่าวถามว่า ให้คะแนนฝ่ายค้านในการอภิปรายครั้งนี้เท่าไร คะแนนเต็ม 10 สุทินกล่าวว่า ตนไม่อยากไปด้อยค่า ไม่ใช่เฉพาะกระทรวงกลาโหม​ แต่ทุกเรื่อง 80-90% เป็นเรื่องเก่า ซึ่งนี่คือปัญหา และตนก็เชื่อว่าฝ่ายค้านรู้ดีว่าเคยพูดตั้งแต่แรกว่าเพิ่งเคยทำงานมาไม่รู้จะอภิปรายอะไร และเขาก็รู้ว่าการอภิปรายจะต้องนำเรื่องเก่ามาพูด แต่เมื่อถูกบีบโดยสังคมหรือใครไม่รู้ไปบีบให้เขาต้องอภิปราย ไปจับเขาขึ้นชกขณะที่เขายังไม่อยากชก เขาไม่พร้อม มันก็ต้องออกมาแบบนั้น,https://thestandard.co/the-opposition-debates-almost-old-issues/
รัตนมงคลเข้าแจ้งความแม่ติดยาทำร้ายลูก 2 ขวบเจ็บหนัก ชี้ผลพวงยาเสพติดระบาดหนัก สวนทางนโยบายรัฐ,06 เมษายน 2024,วันนี้ (6 เมษายน) ที่กองกำกับการสวัสดิภาพเด็กและสตรี (กก.ดส.) รัตนมงคล เลิศทวีวิทย์ หรือ สไปรท์ ไทยสร้างไทยดินแดง พร้อมญาติและเด็กวัย 2 ขวบ เข้าพบ พ.ต.อ. ศานติ กรเกษม ผู้กำกับการ กก.ดส. กองบัญชาการตำรวจนครบาล (บชน.) และ พ.ต.ต. ยศชนินทร์ ประเสริฐโสภา สารวัตร กก.ดส. เพื่อให้ข้อมูล และร่วมพูดคุยกับนักสังคมสงเคราะห์ นักจิตวิทยาเด็ก และสหวิชาชีพ เพื่อรวบรวมข้อมูลข้อเท็จจริง จากนั้นเดินทางมาที่สถานีตำรวจนครบาลบางโพ เพื่อแจ้งความดำเนินคดีเอาผิดกับแม่ของเด็กวัย 2 ขวบหลังได้รับการประสานจากพลเมืองดีในพื้นที่ย่านเตาปูน เขตบางซื่อ ว่ามีเด็กที่ถูกแม่เมายาบ้าทำร้ายจนได้รับบาดเจ็บตามร่างกายหลายจุด ทั้งการทุบตี ใช้สายไฟฟาด บาดเจ็บฟกช้ำไปทั้งตัวรัตนมงคลเปิดเผยด้วยว่า เด็กวัย 2 ขวบอาศัยอยู่กับแม่และพ่อ แต่ทุกครั้งที่แม่เสพยาบ้ามักมีปากเสียงกับสามี จากนั้นจะลงมือทำร้ายเด็กอยู่บ่อยครั้ง ล่าสุดหลังจากเสพยาบ้าก็ลงมือทำร้ายเด็กอีกครั้ง ผู้ที่พบเห็นไม่สามารถทนดูได้จึงประสานงานมาที่ตนเอง เพื่อเร่งเข้าช่วยเหลือเด็ก พร้อมนำตัวเด็กออกมาอยู่ที่ปลอดภัยแล้ว ส่วนแม่เมื่อทราบว่าได้เตรียมนำเด็กเข้าแจ้งความดำเนินคดีก็ได้หนีออกจากที่พักย่านดินแดง ตนเองจึงนำพยานหลักฐานและร่องรอยการถูกทำร้ายมามอบให้เจ้าหน้าที่ตำรวจตรวจสอบ เพื่อติดตามจับกุมตัวต่อไปรัตนมงคลกล่าวเพิ่มเติมว่า ขณะนี้ยาบ้าระบาดอย่างหนักในชุมชน โดยเฉพาะในพื้นที่เขตดินแดง เมื่อลงพื้นที่จะได้รับฟังเสียงสะท้อนจากพี่น้องชาวดินแดนอยู่เสมอว่ามีเยาวชนหลงผิดเสพยาบ้าเป็นจำนวนมาก เนื่องจากเข้าถึงง่าย มีราคาถูกเพียงเม็ดละ 30 บาทเท่านั้น ความเสียหายที่เกิดขึ้นไม่ใช่เฉพาะตัวผู้เสพเอง แต่ยังกระทบต่อสถาบันครอบครัว คนใกล้ตัว เช่นเด็กวัย 2 ขวบที่ตกเป็นเหยื่อของยาเสพติดและความรุนแรงภายในครอบครัว ซึ่งลุกลามกลายเป็นปัญหาระดับชาติที่นับวันจะทวีความรุนแรงมากยิ่งขึ้นตรงข้ามกับความพยายามของรัฐบาล ที่แม้จะมีการปรับแก้ไขกฎกระทรวงสาธารณสุขเรื่องการครอบครองยาบ้า 5 เม็ดเป็นผู้เสพก็ตาม แต่ดูเหมือนแนวโน้มผู้ที่ติดยาเสพติดจะมากขึ้น ตนเองในฐานะทีมช่วยเหลือคนตัวเล็ก พรรคไทยสร้างไทย ยินดีช่วยผู้ที่ตกเป็นเหยื่อและได้รับผลกระทบจากผู้เสพและผู้ค้ายาเสพติดทุกคน โดยสามารถแจ้งเบาะแสหรือให้ข้อมูลกับพรรคไทยสร้างไทยได้ทุกช่องทาง เพื่อเป็นหนึ่งในกลไกร่วมมือแก้ไขปัญหายาเสพติดให้หมดไปจากสังคมไทยตามที่พี่น้องประชาชนคาดหวัง,https://thestandard.co/rattanamongkol-mother-drug-abuse-attack/
กัณวีร์ชี้ ไทยต้องตัดสินใจอย่างระมัดระวัง เปิดสนามบินแม่สอดส่งกลับเชลยศึกเมียนมา,07 เมษายน 2024,วันนี้ (7 เมษายน) กัณวีร์ สืบแสง สส. บัญชีรายชื่อ พรรคเป็นธรรม กล่าวถึงกรณีที่รัฐบาลเมียนมาทำหนังสือถึงกระทรวงการต่างประเทศไทย ขอส่งกลับทหารเมียนมาและครอบครัว 617 คนที่ได้รับผลกระทบจากสถานการณ์การสู้รบในเมืองเมียวดี กลับทางท่าอากาศยานแม่สอด หรือสนามบินแม่สอด จังหวัดตากกัณวีร์เปิดเผยว่า ไทยต้องตัดสินใจอย่างระมัดระวังที่จะเปิดสนามบินแม่สอดส่งกลับทหารเมียนมาที่แพ้สงคราม แม้ทำได้ตามหลักกฎหมายมนุษยธรรมระหว่างประเทศ IHL แต่อาจส่งผลให้เกิดความรุนแรงและการอพยพของผู้ลี้ภัยจากเมียวดี เพราะสถานการณ์ที่อ่อนไหวบริเวณชายแดนจากกรณีทหารเมียนมาขอให้ส่งเชลยศึกและครอบครัวรวมจำนวน 617 คนที่แพ้สงครามกับกองกำลังชาติพันธุ์ติดอาวุธบริเวณเมืองเมียวดี รัฐกะเหรี่ยง เมียนมา กลับพื้นที่ส่วนกลางประเทศเมียนมา ซึ่งเป็นพื้นที่การดูแลของทหารเมียนมา โดยผ่านการใช้ท่าอากาศยานแม่สอด จังหวัดตากนั้น ซึ่งไทยสามารถพิจารณาปรับใช้กฎหมายมนุษยธรรมระหว่างประเทศกับการร้องขอส่งกลับเชลยศึกเมียนมาผ่านพรมแดนไทย“หลายคนถามว่าทำได้ไหมและควรจะเป็นอย่างไร ถึงแม้ผมยังไม่ได้ทำงานเต็มร้อยในกรรมาธิการของสหภาพรัฐสภาโลกด้านการส่งเสริมการเคารพกฎหมายมนุษยธรรมระหว่างประเทศ แต่ขออนุญาตให้ความเห็นตรงนี้ว่า ตามกฎหมายด้านนี้ ‘ทำได้’ เพราะเจตนารมณ์ของกฎหมายก็เพื่อให้ความคุ้มครองต่อ ‘เชลยศึก’ (Prisoners of War: POWs) ให้ถูกละเมิดให้น้อยที่สุดและให้การละเมิดจบโดยเร็วที่สุด โดยการที่กำหนดว่า หลังการปะทะและสงครามเสร็จสิ้นแล้ว สมควรจะต้องส่งกลับเชลยศึกโดยเร็วที่สุดโดยปราศจากความล่าช้าทุกประการ คือเราควรเห็นว่าสิ่งนี้คือสิ่งที่สำคัญตามกฎหมายมนุษยธรรมระหว่างประเทศที่ต้องปรับใช้ในยามสงคราม”กัณวีร์ยอมรับว่า ยังมีข้อกังวลอีกมากหากไทยอนุญาต แต่ตามกรอบกฎหมายระหว่างประเทศด้านมนุษยธรรมสามารถทำได้ทั้งการถูกมอบอำนาจโดย ‘ฝ่ายที่ชนะ’ และการเป็น ‘ประเทศที่เป็นกลาง’ ในการดูแลและการส่งกลับเชลยศึก กฎหมายนี้จะใช้เฉพาะเมื่อสงครามเกิดทั้งสงครามระหว่างประเทศ (International Armed Conflict) และสงครามที่ไม่ใช่ระหว่างประเทศ (Non-International Armed Conflict) เพียงเท่านั้น“หากไทยถูกร้องขอให้ช่วยในฐานะประเทศที่เป็นกลาง (Neutral Country) เราก็ควรทำให้เป็นไปตามเจตจำนงและเจตนารมณ์แห่งกฎหมายระหว่างประเทศฉบับนี้เสีย และที่สำคัญที่สุดคือ เชลยศึกผู้ถูกส่งกลับแล้วต้องไม่กลับไปเป็นกองกำลังอีก นี่คือหลักการที่สำคัญของกฎหมายนี้”ส่วนข้อกังวลที่ว่า ทหารพ่ายศึกจะถูกดำเนินคดีใดๆ หรือไม่ กัณวีร์ระบุว่า ต้องแยกออกเป็น 2 เรื่อง คือระเบียบปฏิบัติและกฎหมายภายในกองทัพเมียนมา ก็ว่ากันไปตามกฎและระเบียบภายใน ซึ่งใครก็คงไม่สามารถไปแทรกแซงได้ในขณะที่ไทยต้องรับผิดชอบดูแลเชลยศึกใดๆ ก็ตาม หากมีข้อกังวลอะไรก็ตามที่เกิดขึ้นกับเจ้าตัวเชลยศึกเองและเป็นการร้องขอใดๆ ตามหลักการร้องขอด้านมนุษยธรรม ไทยก็มีสิทธิเด็ดขาดในการพิจารณาตามหลักการของไทย รวมถึงจารีตประเพณีระหว่างประเทศที่ทุกประเทศต้องปฏิบัติตาม โดยเฉพาะเรื่องหลักการไม่ส่งกลับ (Non-Refoulement) ซึ่งก็คงต้องว่าไปเป็นรายกรณี“สถานการณ์แบบนี้จะเกิดขึ้นอีก จึงขออนุญาตเสนอให้ไทยทำระเบียบปฏิบัติประจำ (รปจ.) หรือ Standard Operation Procedures หรือ SOPs ด้านนี้รอไว้ได้เลยครับผม แต่อย่างไรก็ตาม ต้องคอยดูสถานการณ์ดีๆ และต้องระมัดระวังไม่ให้ตกเป็นเครื่องมือต่อการสนับสนุนให้เกิดความรุนแรงด้วย และเป็นเรื่องที่ไทยจะต้องเตรียมตัวรับมือ”กัณวีร์ระบุอีกว่า นี่จึงเป็นการตัดสินใจที่ยากสำหรับรัฐบาลไทย และต้องระมัดระวังไม่ให้ตกเป็นเครื่องมือต่อการสนับสนุนให้เกิดความรุนแรงด้วย ซึ่งเป็นเรื่องที่ไทยจะต้องเตรียมตัวรับมือ นอกจากมีผู้ลี้ภัยที่อยู่ประชิดชายแดนกว่า 6 แสนคนแล้ว สถานการณ์ในเมียวดีจะกระทบโดยตรงกับไทย ซึ่งน่าเสียดายที่ข้อเสนอการเปิด Safety Zone ระยะ 5 กิโลเมตรชายแดนเมียนมายังไม่เกิดขึ้น แต่ก็อยากผลักดันให้เกิดขึ้นโดยเร็ว เช่นเดียวกับระเบียงมนุษยธรรมและระเบียงสันติภาพที่ต้องเริ่มทำได้แล้ว,https://thestandard.co/kannavee-thailand-myanmar-mae-sod/
นายกฯ เดินสายเสริมสิริมงคล สักการะพระบรมธาตุเจดีย์-ศาลหลักเมือง-ไหว้ไอ้ไข่ จ.นครศรีธรรมราช,08 เมษายน 2024,"วันนี้ (8 เมษายน) ภารกิจนายกรัฐมนตรีที่จังหวัดนครศรีธรรมราช เศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง พร้อมคณะ เดินทางมายังวัดพระมหาธาตุวรมหาวิหาร เพื่อสักการะพระบรมธาตุเจดีย์ สิ่งศักดิ์สิทธิ์ซึ่งเป็นที่เคารพของชาวไทย โดยนายกรัฐมนตรีใช้รถโตโยต้า อัลพาร์ด สีดำ ทะเบียน กล 9 นครศรีธรรมราช เป็นพาหนะในการปฏิบัติภารกิจ โดยทันทีที่เดินทางมาถึง มีประชาชนที่อยู่บริเวณหน้าวัดได้ตะโกนทักทาย ขอโชคจากทะเบียนรถขณะเดียวกัน ประชาชนได้ถือป้ายข้อความ เช่น ยินดีต้อนรับนายกรัฐมนตรีและคณะด้วยความยินดี, ชาวประมงหมดที่พึ่งแล้ว นายกฯ ช่วยด้วย, ชาวประมงเดือดร้อนเรื่องการประกอบอาชีพขอท่านนายกฯ ช่วยที, เราต้องการเงินหมื่นบาท แต่ไม่ใช่เงินดิจิทัล ซึ่งภายหลังได้มีการเก็บป้ายดังกล่าวออกไปก่อนที่นายกรัฐมนตรีจะเดินทางมาถึงโดยนายกรัฐมนตรีได้กราบพระรัตนตรัยที่วิหารพระทรงม้า ก่อนกล่าวคำถวายผ้าห่มพระบรมธาตุเจดีย์ และเดินขึ้นไปห่มองค์พระบรมธาตุ พร้อมกราบนมัสการพระธรรมวชิรากร (สมปองปญฺญาทีโป) เจ้าอาวาสวัดพระมหาธาตุวรมหาวิหาร และพระราชวิสุทธิกวี เจ้าคณะภาค 16 (ธ) วัดพระนคร พร้อมสนทนาธรรมโดยพระธรรมวชิรากร ได้มอบพระพุทธสิหิงค์จำลอง ขนาดหน้าตัก 5 นิ้ว พร้อมด้วยเหรียญหลวงปู่ทวดเหยียบน้ำทะเลจืด เนื้อว่าน ให้กับนายกรัฐมนตรี พร้อมสวดให้พรเป็นสิริมงคลจากนั้นนายกรัฐมนตรีพร้อมคณะเดินทางมาสักการะบวงสรวงศาลหลักเมือง สิ่งศักดิ์สิทธิ์คู่บ้านคู่เมืองนครศรีธรรมราช ก่อนจะเดินทางมาที่วัดเจดีย์ (ไอ้ไข่) พร้อมกราบนมัสการพระครูพุทธเจติยาภิมณฑ์ (อภิชิต พุทฺธสโร น.ธ.เอก พธ.ม.) เจ้าอาวาสวัดเจดีย์ รองเจ้าคณะอำเภอสิชล โดยเจ้าอาวาสได้มอบเหรียญไอ้ไข่ ปี 2559 ซึ่งเป็นรุ่นที่ไม่มีการจำหน่ายให้บูชา ให้แก่นายกรัฐมนตรีเพื่อเป็นสิริมงคลจากนั้นนายกรัฐมนตรีได้สักการะพร้อมปิดทองไอ้ไข่เพื่อเป็นสิริมงคล ในการเดินทางมาเยือนจังหวัดนครศรีธรรมราชในครั้งนี้ พร้อมขึ้นเวทีกล่าวกับประชาชนว่า แม้มาเป็นครั้งแรกแต่ไม่ใช่ครั้งสุดท้าย อีกไม่เกิน 6 เดือนจะเดินทางกลับมาใหม่ ซึ่งในสายตาจังหวัดนครศรีธรรมราชไม่เคยเป็นเมืองรอง พร้อมสนับสนุนการเปิดสนามบินระหว่างประเทศ ขยายรันเวย์รองรับเครื่องบินขนาดใหญ่ชมรัฐบาลมาถูกทาง ดันราคายางพุ่ง ขออย่าฟังเสียงรถมอเตอร์ไซค์เก่านอกจากนี้ ในช่วงบ่ายของการลงพื้นที่จังหวัดนครศรีธรรมราช นายกรัฐมนตรีและคณะเดินทางมายังสหกรณ์กองทุนสวนยางฉลองน้ำขาวพัฒนา จำกัด เพื่อดูกระบวนการผลิตยาง หารือประเด็นยางพาราและผลผลิตทางเกษตร โดยประธานสหกรณ์กองทุนฯ กล่าวว่า ราคายางขณะนี้อยู่ที่กิโลกรัมละ 85 บาท ไม่สมควรจะน้อยกว่านี้ ถ้าน้อยกว่านี้จะหันไปปลูกทุเรียน ปลูกปาล์มแทน เพราะราคายางเท่านี้พี่น้องพอใจและอยู่ได้ เนื่องจากในอดีตราคา 3 กิโลกรัม 100 บาทขณะที่ บรรจงกิจ บุญโชติ ประธานเครือข่ายสถาบันเกษตรกร ระดับจังหวัดนครศรีธรรมราช ได้กล่าวขอบคุณนายกรัฐมนตรี รัฐมนตรีว่าการกระทรวงเกษตรและสหกรณ์ และหน่วยงานที่เกี่ยวข้อง ที่ช่วยกันผลักดันราคายางพาราให้สูงกว่า 90 บาท“เกษตรกรหมดหนี้หมดสินก็เพราะรัฐบาลนี้ที่ทำมาถูกทาง ก็ขอให้สู้ต่อไป อย่าไปฟังประเภทรถมอเตอร์ไซค์เก่าๆ ที่ขี่ไม่ได้แล้ว สตาร์ทมาก็รู้ว่าเป็นมอเตอร์ไซค์ แต่ขี่ไม่ได้แล้ว ขอรัฐบาลจงเดินหน้าต่อ” บรรจงกล่าวด้านนายกรัฐมนตรีกล่าวว่า ดีใจที่ได้มาเพราะตั้งใจจะมาอยู่แล้ว แต่จังหวะไม่ค่อยได้ วันนี้นอกจากราคายางจะดีแล้ว ก็อยากจะฟังข้อคิดเห็นว่าจะทำอย่างไรให้ราคาดีต่อเนื่อง รัฐบาลมีความตั้งใจที่จะยกระดับชีวิตความเป็นอยู่ของพี่น้องภาคใต้ ไม่ใช่เฉพาะการท่องเที่ยวอย่างเดียว แต่ยังมีเรื่องชีวิตความเป็นอยู่ของเกษตรกร น้ำมันปาล์ม หรือเรื่องยางพาราที่ไม่ใช่แค่สั่งห้ามนำเข้ายางพาราเถื่อน ยังมีอีกหลายมิติที่รัฐบาลต้องทำ และจะพยายามทำให้ราคายางพาราดีขึ้นต่อไป",https://thestandard.co/srettha-nakhon-si-thammarat-08042567/
พิธามองรัฐบาลชี้แจงกรณีเมียนมาไม่ตรงกัน หวั่นปัญหาลุกลามกว่า ย้ำการทูตไทยต้องรับฟังทุกฝ่ายรอบด้าน,09 เมษายน 2024,"วันนี้ (9 เมษายน) พิธา ลิ้มเจริญรัตน์ สส. บัญชีรายชื่อ ประธานที่ปรึกษาหัวหน้าพรรคก้าวไกล กล่าวถึงท่าทีของรัฐบาลไทยต่อกรณีที่ทางการเมียนมาขอใช้สนามบินแม่สอด โดยระบุว่า อย่างที่ได้สื่อสารไปหลายทิศทางว่าอยากเห็นความโปร่งใสและรายงานสถานการณ์ให้กับคนในพื้นที่ เพราะคนที่อยู่ในพื้นที่ก็ได้รายงานมาที่ สส. พรรคก้าวไกลนอกจากนี้ ยังมีข่าวลือว่าจะมีการใช้ความรุนแรงเพิ่มเติม ซึ่งเมื่อรัฐบาลไม่ได้มีการชี้แจง ตนเองและพรรคก้าวไกลจึงเรียกร้องให้รัฐบาลแถลง โดยรัฐบาลได้ตอบสนองมาทั้งหมด 4 ครั้ง ได้แก่ X ของ จักรพงษ์ แสงมณี รัฐมนตรีช่วยว่าการกระทรวงการต่างประเทศ, แถลงการณ์ของกระทรวงการต่างประเทศ, คำสัมภาษณ์ของนายกรัฐมนตรี และโฆษกกระทรวงกลาโหม ซึ่งทั้งหมดนี้ยังคลุมเครือ ไม่ชัดเจน ไม่ได้ไปในทิศทางเดียวกันพิธากล่าวต่อไปว่า อยากย้ำสิ่งที่พูดกับ ปานปรีย์ พหิทธานุกร รองนายกรัฐมนตรี และรัฐมนตรีว่าการกระทรวงการต่างประเทศ ว่าอยากให้เข้าสู่ปัญหาอย่างรอบด้านมากขึ้น เพราะกลุ่มในประเทศเมียนมามีหลายกลุ่ม และแต่ละพื้นที่ก็แตกต่างกันออกไป ถ้าเข้าสู่ปัญหาไปที่ฝั่งใดฝั่งหนึ่ง ก็จะดูว่าเราทิ้งน้ำหนักไปให้ฝั่งนั้น และจะไม่ตอบสนองต่อสถานการณ์ได้อย่างรวดเร็วเพียงพอ รวมถึงเรื่อง Inter Agency Myanmar Task Force ในประเทศไทย หรือกองกำลังเฉพาะกิจที่จัดการเรื่องนี้โดยตรง เพื่อจะทำงานในเชิงรุกมากขึ้นส่วนที่ปานปรีย์ได้ชี้แจงแล้วว่า ในเที่ยวบินนั้นไม่มีคนหรืออาวุธ แต่ก็ยังไม่ตรงกับการให้สัมภาษณ์และแถลงของส่วนที่เกี่ยวข้องเมื่อวาน พิธากล่าวว่า จะยิ่งไม่มีความชัดเจน บางทีจุดประสงค์ของการแถลงที่กระทรวงฯ ก็เพื่อจะลดข่าวลือ เพื่อจะให้ความมั่นใจกับประชาชนในพื้นที่และคนไทยว่าประเทศไทยจะไม่เป็นส่วนหนึ่งของความขัดแย้ง ปานปรีย์ก็เป็นคนที่ 5 ที่ออกมาพูดแล้วไม่ตรงกัน ทำให้เกิดความสงสัยว่ามีสิ่งที่ร่ำลือกันในพื้นที่ว่ามีคนในจังหวัดเมียวดีไปด้วยหรือไม่ มีผู้จัดการธนาคารไปหรือไม่ ซึ่งส่วนตัวก็ไม่ได้เชื่อ แต่ถ้าจะจบทุกเรื่อง รัฐบาลจะต้องแถลงเป็นเรื่องเป็นราวพิธาเชื่อว่าปานปรีย์น่าจะเข้าใจ ถ้าไม่แถลงให้ชัดเจนก็อาจจะทำให้เกิดอุบัติเหตุได้มากกว่านี้ พร้อมย้ำว่า รัฐบาลควรต้องต่อสายไปที่คนในพื้นที่ ชนกลุ่มน้อย และกลุ่ม NUG อย่างน้อยต้องพูดคุยทั้ง 3 ฝ่าย คือ กลุ่มชาติพันธุ์, กลุ่ม NUG และรัฐบาลทหารในปัจจุบัน“การที่เราเข้าถึงทุกฝ่ายได้อย่างเท่าเทียมและไม่เลือกข้างคือโอกาสที่จะทำให้เราเข้าใจปัญหาในเมียนมามากขึ้น และทุเลาปัญหาที่มีอยู่ในบ้านเรา มันคือ Win-Win Situation การต่างประเทศเรียกว่า Front-Line State Diplomacy แต่ถ้าเราไม่พูดคุยกับเขาเลยก็อย่าหวังว่าปัญหาฝุ่น PM2.5, ปัญหามิจฉาชีพออนไลน์, ปัญหายาเสพติด จะดีขึ้นได้” พิธากล่าวสื่อมวลชนถามถึงกรณีนายกฯ ให้สัมภาษณ์สื่อต่างชาติว่า ช่วงเวลานี้เป็นเวลาที่ดีที่สุดที่จะเข้าไปพูดคุยเจรจากับรัฐบาลทหารเมียนมา เพราะอาจจะเป็นจุดที่เขาอ่อนกำลัง พิธากล่าวว่า เห็นด้วย แต่ไม่น่าพูดออกสื่อ เรื่องพวกนี้เป็นยุทธศาสตร์การทูต ไม่ควรจะพูดว่าเขากำลังอ่อนแอ แล้วเราจะขอไปคุยกับเขา ถ้าท่านพูดจริงก็ยังยืนยันเหมือนเดิมว่า การจะแก้ไขปัญหาของเมียนมา เราต้องรับฟังความเห็นที่รอบด้าน ถ้าคุยเฉพาะกลุ่มใดกลุ่มหนึ่งก็ไม่สามารถช่วยเขาแก้ปัญหาได้“แต่ถ้าเป็นผมคงไม่สามารถไปพูดกับเขาได้ว่า ตอนนี้รัฐบาลอ่อนแอที่สุด ขอใช้โอกาสนี้ในการพูดคุยด้วย แต่ให้เชิงอรรถไว้เป็นพยานด้วยกันว่าตามที่ผู้สื่อข่าวถามมา ผมยังไม่ได้อ่าน ท่านนายกฯ อาจจะไม่ได้พูดก็ได้” พิธาระบุพิธากล่าวด้วยว่า ต่างชาติทั้งในอาเซียนเอง และประเทศมหาอำนาจ ก็รอท่าทีที่เป็นเชิงรุกมากขึ้น ไม่เช่นนั้นยุทธศาสตร์ 5 ข้อของอาเซียนจะไปไม่ได้ ตอนนี้ก็รอบทบาทไทยร่วมกับอาเซียนอยู่",https://thestandard.co/pita-myanmar-case-explanation/
