title,date,content,link
“อิทธิพร” ยัน กกต.เร่งสอบสำนวนทุจริตเลือก สว.,06/03/2568,กกต. 6 มี.ค.-“อิทธิพร” ยัน กกต.เร่งสอบสำนวนทุจริตเลือก สว. เผยล่าสุดมีน้ำหนักผ่านคณะกรรมการไต่สวนแล้ว 122 เรื่อง แต่ต้องใช้เวลา กระบวนการเกี่ยวข้องทั้งระดับอำเภอ จังหวัด และระดับประเทศนายอิทธิพร บุญประคอง ประธานกรรมการการเลือกตั้ง เป็นประธานเปิดการประชุมชี้แจงแผนการดำเนินโครงการจัดทำแผนปฏิบัติการดิจิทัลของสำนักงานคณะกรรมการ การเลือกตั้ง ระยะ 5 ปี (กิจกรรม Kick-off Meeting) ซึ่งมีการไลฟ์สดผ่านเพจสำนักงาน กกต. โดยนายอิทธิพร กล่าวเปิดตอนหนึ่งว่า สำนักงาน กกต. ต้องก้าวให้ทันระบบดิจิทัล หลายที่มีบริการแล้ว อย่างสำนักผู้ตรวจการแผ่นดินเมื่อมีคนมาร้องทุกข์แล้ว วันนี้อีก 2-3 สัปดาห์เขาอยากรู้ว่าเรื่องไปถึงไหน เขาสามารถเข้าระบบและรู้ได้เลยว่าตอนนี้เรื่องอยู่ในชั้นอนุกรรมการ และรู้ต่อไปว่าชั้นต่อไปคืออะไร ไปจนถึงชั้นตัดสินใจที่จะมีคำวินิจฉัยเป็นอย่างไร เขาเอามาใช้แล้วกับบุคคลภายนอกของ ป.ป.ช. ของศาลก็มีแล้ว ทั้งส่วนที่ใช้กันเอง และส่วนที่เปิดใช้ให้ประชาชนมีสิทธิ์เข้ามาใช้ ของ กกต.ที่มีมาก คือ คำร้องทั้งหลาย ทำอย่างไรจะให้เป็นระบบ และตอบโจทย์ความสงสัยของสาธารณชนได้บ้าง อย่างวันนี้ที่ดีเอสไอ เขาประชุมกันอยู่ เราก็พูดๆ กันอยู่ ว่ามีข่าวว่า กกต.จะโอนเรื่องไปให้ดีเอสไอ กกต.จะไม่ทำเรื่องนี้แล้ว คนสงสัยว่าเราทำเรื่องคำร้อง สว.อยู่หรือเปล่า ซึ่งทั้งตนและเลขา กกต.ก็พูดไปหลายครั้งในช่วงที่กำลังฮอตๆ ว่าคำร้อง สว.มีทั้งหมด 500 กว่าเรื่อง เป็นคำร้องที่เกี่ยวกับมาตรา 77 ( 1 ) ประมาณ 200 กว่าเรื่อง ทำเสร็จไปแล้วประมาณ 100 กว่าเรื่อง ไม่รับก็มีเพราะไม่มีอะไรเลย แต่ที่อยู่ระหว่างเข้มข้นมีประมาณ 150 เรื่องการสืบสวนไต่สวนต้องใช้เวลา เพราะเป็นกระบวนการเกี่ยวข้องทั้งระดับอำเภอ ระดับจังหวัด และระดับประเทศ ฉะนั้นคนที่เกี่ยวข้องมันเยอะ และเป็นกระบวนการซึ่งเป็นระบบยุติธรรม จะต้องให้ความเป็นธรรมกับผู้ที่ถูกร้อง ให้เขามีโอกาสทราบ รับรู้ชี้แจง แก้ข้อกล่าวหา“จนคนลืมไปแล้ว ว่า เอ๊ะ กกต.ทำอยู่หรือเปล่าที่เขาร้องๆ กัน ซึ่งก็ยังทำอยู่ แล้วเรื่องมาถึงคณะอนุฯของเราก็เยอะ แต่ดีเอสไอ เท่าที่จำได้ มีคำร้อง 3 เรื่อง ที่เขาจะรับหรือไม่รับ แต่ของเราที่ตรวจสอบล่าสุดมี 122 เรื่อง ที่มีความเข้มข้นหมายถึงว่าผ่านคณะสืบสวนไต่สวนมาแล้ว” นายอิทธิพร กล่าวประธาน กกต. ยังกล่าวว่า แล้วสิ่งเหล่านี้ถ้ามีระบบแสดงความเคลื่อนไหวของกระบวนการพิจารณาของเราให้คนได้รับรู้ รับทราบ ว่ากระบวนการคำร้องของ กกต.มันมีกี่ขั้น ขั้นตอนการพิจารณาของ กกต. ขั้นตอนที่ 1 คณะกรรมการสืบสวนไต่สวน 20 วัน บวก 15 วัน และบวกได้อีก 15 วัน ไม่ทันขอต่อท่านเลขาอนุมัติ2.สืบสวนไต่สวนจังหวัดเสร็จแล้ว 3.ไป ผอ.จังหวัด 4.เข้ามาส่วนกลาง 5.คณะอนุ และ กกต. ถ้าเรามีแพลตฟอร์มดิจิทัลที่จะบอกได้ว่าคำร้องเรื่องนี้เข้ามาส่วนกลางแล้วคนก็จะเห็นความคืบหน้า ว่าคำร้องนี้ยื่นเมื่อ 18 ก.ค.67 หลังวันเลือกระดับประเทศวันที่ 26 มิ.ย.67 ถึงวันนี้เป็นวันที่ 6 มี.ค.68 มันเหลืออีก 3 เดือนกว่าๆถึงจะครบปี ซึ่งครบปีเป็นกำหนดเวลาที่เรากำหนดไว้เองว่าจะทำให้เสร็จภายใน 1 ปี ถ้าไม่เสร็จก็ขยายได้ แต่ต้องมีเหตุผลในการขยาย ฉะนั้นพวกข้อมูลแบบนี้ถ้ามีอยู่ เราก็บอกว่าขอเชิญชวนประชาชนที่สนใจสามารถตรวจเช็คได้ที่ระบบของเรา รวมทั้งคำร้อง สส.ปี 66 ซึ่งขณะนี้ก็เหลืออยู่ไม่กี่คำร้อง รวมถึงคำวินิจฉัยต่างๆ การใช้ข้อมูลต่างๆเหล่านี้ ถ้าเรามีระบบดิจิทัลเข้ามาช่วยจะเป็นประโยชน์อย่างยิ่งกับการทำงานเรา.-314.-สำนักข่าวไทยFacebookFacebookXTwitterLINELineดูข่าวเพิ่มเติมTnamcot🌏กกต.ทุจริตเลือก สว.อิทธิพรข่าวที่เกี่ยวข้องจับตา บอร์ด DSI รับเรื่องฮั้วเลือก สว. เป็นคดีพิเศษหรือไม่ยื่นหลักฐานถึง กกต.ตรวจสอบการเลือก สว.กกต.ส่งหนังสือตอบคำถามตามหนังสือ DSI เกี่ยวกับ ม.49สว. เห็นชอบส่งข้อเสนอแนะญัตติกระบวนการยุติธรรมให้รัฐบาลรับไปดำเนินการเพื่อไทย รอดคดียุบพรรค กรณีส่ง “ชาญ” ลงสมัครนายก อบจ.ปทุมธานี,https://tna.mcot.net/politics-1498046
ซ้อมใหญ่ Air Show 88 ปี กองทัพอากาศ,05/03/2568,5 มี.ค. –วันที่ 7 และ 8 มีนาคมนี้ จะมีงานแอร์โชว์ 88 ปี กองทัพอากาศ ภายใต้แนวคิด “อธิปไตยเหนือน่านฟ้า ผ่านความร่วมมืออันแข็งแกร่ง” โดยวันนี้มีการซ้อมเหมือนจริง.-สำนักข่าวไทยFacebookFacebookXTwitterLINELineดูข่าวเพิ่มเติมNujareeAir Showกองทัพอากาศข่าวที่เกี่ยวข้องทอ.เตรียมพร้อมจัดเต็มแสดงการบินครบรอบ 88 ปี 7-8 มี.ค.นี้หมู่บิน August 1st จากจีน ถึงไทยแล้วAT-6 TH เขี้ยวเล็บใหม่ ทอ.ทอ. เปิดศูนย์ปฏิบัติการติดตามสถานการณ์ฝุ่น PM 2.5ทอ.เตรียมเครื่องบินโรยน้ำแข็งแห้ง หนุน กทม. แก้ฝุ่นพิษ,https://tna.mcot.net/politics-1497804
กกต.ส่งหนังสือตอบคำถามตามหนังสือ DSI เกี่ยวกับ ม.49,04/03/2568,4 มี.ค. –สำนักงาน กกต. ส่งหนังสือตอบคำถามตามหนังสือดีเอสไอ เกี่ยวกับ ม.49 และประเด็นที่เกี่ยวข้องฮั้วเลือก สว. ไม่ส่งผู้แทนร่วมประชุม กคพ.ผู้สื่อข่าวรายงานว่า วันนี้ เลขาธิการ กกต. ได้นำหนังสือของกรมสอบสวนคดีพิเศษ (DSI) เข้าหารือถึงแนวทางการตอบคำถามที่ DSI ได้ถามสำนักงาน กกต. ใน 2 คำถาม และในหนังสือระบุว่าขอให้ส่งเลขาธิการ กกต. หรือผู้แทน มาตอบคำถามเกี่ยวกับการตีความข้อกฎหมาย และการดำเนินการตามมาตรา 49 ของ พ.ร.ป.ว่าด้วย กกต. ในการประชุมกับคณะกรรมการคดีพิเศษ (กคพ.) ในวันที่ 6 มี.ค.นี้โดยที่ประชุม กกต. ได้ให้แนวทางที่จะตอบคำถามใน 2 ประเด็นตามหนังสือ DSI เพื่อให้มีความชัดเจนและครบถ้วนมากที่สุด ซึ่งเมื่อได้หารือถึงการตอบคำถามครบถ้วนแล้ว เลขาธิการ กกต. ก็จะส่งหนังสือให้ DSI ได้ก่อนวันประชุม ซึ่งการไม่ส่งผู้แทนไปร่วมประชุมเนื่องจากเห็นว่าสำนักงาน กกต. ได้แนวทางคำตอบที่ชัดเจนตามคำถามของ DSI แล้ว การส่งผู้แทนไปร่วมประชุมและตอบคำถามอาจเป็นการให้คำตอบที่ไม่สมบูรณ์และไม่ครบถ้วนถูกต้องมีรายงานว่าในส่วนของคำตอบเกี่ยวกับมาตรา 49 จะเป็นการยืนยันว่าเป็นอำนาจวินิจฉัยของ กกต. โดยสำนักงาน กกต. เป็นผู้รวบรวมข้อมูลให้ครบถ้วนสมบูรณ์ก่อนเสนอที่ประชุม กกต. พิจารณาวินิจฉัยทั้งนี้ พ.ร.ป.ว่าด้วย กกต. มาตรา 49 บัญญัติว่า “เมื่อความปรากฏต่อคณะกรรมการว่าหน่วยงานของรัฐหรือพนักงานสอบสวน ได้รับเรื่องการกระทำความผิดตามกฎหมายเกี่ยวกับการเลือกตั้งและพรรคการเมืองไว้พิจารณา และคณะกรรมการ เห็นว่าเป็นการสมควรที่คณะกรรมการจะดำเนินการเองตามพระราชบัญญัติประกอบรัฐธรรมนูญนี้ ให้คณะกรรมการมีหนังสือแจ้งให้หน่วยงานของรัฐหรือพนักงานสอบสวนนั้นโอนเรื่องหรือส่งสำนวน การสอบสวนเกี่ยวกับการกระทำความผิดนั้นมาให้คณะกรรมการเพื่อดำเนินการต่อไปตามพระราชบัญญัติ ประกอบรัฐธรรมนูญนี้ ในกรณีเช่นนี้ให้หน่วยงานของรัฐหรือพนักงานสอบสวนโอนเรื่องหรือส่งสำนวน การสอบสวนในส่วนที่เกี่ยวกับการกระทำความผิดตามกฎหมายเกี่ยวกับการเลือกตั้งและพรรคการเมือง มาให้คณะกรรมการภายในเจ็ดวันนับแต่วันที่ได้รับหนังสือแจ้งดังกล่าว”.-314-สำนักข่าวไทยFacebookFacebookXTwitterLINELineดูข่าวเพิ่มเติมNujareeกกต.ดีเอสไอมาตรา 49ฮั้วเลือก สว.ข่าวที่เกี่ยวข้อง“อิทธิพร” ยัน กกต.เร่งสอบสำนวนทุจริตเลือก สว.จับตา บอร์ด DSI รับเรื่องฮั้วเลือก สว. เป็นคดีพิเศษหรือไม่ยื่นหลักฐานถึง กกต.ตรวจสอบการเลือก สว.กกต.ส่งหนังสือแจงข้อกฎหมายคดีฮั้วเลือก สว.ถึงดีเอสไอสว.ฉัตรวรรษ เตือน “ดีเอสไอ” อย่าใช้อำนาจเกิน รธน.,https://tna.mcot.net/politics-1497249
กกต.โต้ “ไม่จริง” กรณีอนุญาตให้นำโพย สว.เข้าสถานที่เลือก,03/03/2568,3 มี.ค. –กกต. โต้ “ไม่จริง” กรณีอนุญาตให้ผู้สมัคร สว. นำโพยเข้าสถานที่เลือก สว. อ้างคำพิพากษาศาลปกครองรับรองนำ สว. 3 เข้าได้สำนักงาน กกต. ชี้แจงกรณีที่ นายอัครวัฒน์ พงศ์ธนาชลิตกุล ตัวแทนกลุ่ม สว. สำรอง กลุ่มที่ 10 กล่าวถึงนายแสวง บุญมี เลขาธิการ กกต. อนุญาตให้ผู้สมัครสมาชิกวุฒิสภานำโพยเข้าไปในสถานที่เลือกสมาชิกวุฒิสภาว่า กรณีอนุญาตให้ผู้สมัครสมาชิกวุฒิสภานำโพยเข้าไปในสถานที่เลือกสมาชิกวุฒิสภาไม่เป็นความจริง โดยนายแสวง ในฐานะผู้อำนวยการการเลือกระดับประเทศ มีหน้าที่และอำนาจตามมาตรา 30 (3) พ.ร.ป.ว่าด้วยการได้มาซึ่งสมาชิกวุฒิสภา พ.ศ. 2561 บัญญัติว่า “จัดทำเอกสารหรือข้อมูลแนะนำตัวของผู้ได้รับเลือกจากการเลือกระดับจังหวัดเพื่อให้ผู้ได้รับเลือกได้ตรวจสอบและใช้ประโยชน์ในการเลือก ทั้งนี้ ให้ใช้เอกสารหรือข้อมูลที่ได้รับมาจากผู้อำนวยการการเลือกระดับจังหวัด”ประกอบข้อ 145 ของระเบียบ กกต.ว่าด้วยการเลือกสมาชิกวุฒิสภา พ.ศ. 2567 ที่กำหนดว่า “ก่อนวันเลือกระดับประเทศไม่น้อยกว่า 3 วัน ให้ผู้อำนวยการการเลือกระดับจังหวัด หรือผู้ที่ผู้อำนวยการการเลือกระดับจังหวัดมอบหมาย จัดทำเอกสารหรือข้อมูลแนะนำตัว (สว. 3) ตามข้อ 144 ของแต่ละกลุ่มที่อยู่ภายในเขตจังหวัดของตน พร้อมทั้งแจ้งให้ผู้ได้รับเลือกระดับจังหวัดมารับเอกสาร เพื่อให้ผู้ได้รับเลือกระดับจังหวัดนำมาในวันเลือกระดับประเทศ”ส่วนการให้ผู้มีสิทธิเลือกระดับประเทศ นำเอกสารหรือข้อมูลแนะนำตัวของผู้สมัคร (สว. 3) เข้าไปในสถานที่เลือกสมาชิกวุฒิสภาระดับประเทศ เมื่อพิจารณาตามคำพิพากษาของศาลปกครองกลาง ได้มีคำพิพากษาในคดีหมายเลขดำที่ 753/2567 คดีหมายเลขแดงที่ 971/2567 และคดีหมายเลขดำที่ 771/2567 คดีหมายเลขแดงที่ 972/2567 ลงวันที่ 24 พฤษภาคม 2567 พิพากษาเพิกถอนข้อ 7 ของระเบียบ กกต.ว่าด้วยการแนะนำตัวในการเลือกสมาชิกวุฒิสภา พ.ศ. 2567 (ฉบับที่ 2) พ.ศ. 2567 ที่กำหนดว่า “เอกสารแนะนำตัวจะแจกจ่ายหรือนำเข้าไปในสถานที่เลือกไม่ได้”เมื่อพิจารณาตามคำพิพากษาของศาลปกครองกลาง และข้อ 145 ของระเบียบ กกต.ว่าด้วยการเลือกสมาชิกวุฒิสภา พ.ศ. 2567 (ตามข้อ 1) ผู้สมัครสมาชิกวุฒิสภาสามารถนำเอกสารหรือข้อมูลแนะนำตัวของผู้สมัคร (สว. 3) เข้าไปในบริเวณสถานที่เลือกได้นอกจากนี้การนำเอกสารหรือข้อมูลแนะนำตัวของผู้สมัครสมาชิกวุฒิสภา (สว. 3) เข้าไปในสถานที่เลือกเป็นแนวทางปฏิบัติเช่นเดียวกัน ตั้งแต่การเลือกสมาชิกวุฒิสภาระดับอำเภอ ระดับจังหวัด และระดับประเทศทั้งนี้ สำนักงาน กกต. ได้มีหนังสือแจ้งผู้อำนวยการสำนักงานคณะกรรมการการเลือกตั้งประจำจังหวัดและกรุงเทพมหานคร เรื่องซักซ้อมแนวทางเกี่ยวกับการอบรมและข้อเน้นย้ำการปฏิบัติหน้าที่ของคณะกรรมการประจำสถานที่เลือก ลงวันที่ 15 พฤษภาคม 2567 ระบุว่า ในวันเลือกสมาชิกวุฒิสภา ให้กรรมการประจำสถานที่เลือกแนะนำผู้มีสิทธิเลือกว่า “สามารถนำเอกสารหรือข้อมูลแนะนำตัวของผู้สมัครสมาชิกวุฒิสภา (สว. 3) ที่ออกจากระบบบริหารจัดการการเลือกเท่านั้น)” ที่ทางผู้อำนวยการการเลือกฯ มอบ ให้เข้าไปในคูหาลงคะแนนได้.-314-สำนักข่าวไทยFacebookFacebookXTwitterLINELineดูข่าวเพิ่มเติมNujareeกกต.คำพิพากษาศาลผู้สมัคร สว.สว. 3โพยข่าวที่เกี่ยวข้อง“อิทธิพร” ยัน กกต.เร่งสอบสำนวนทุจริตเลือก สว.จับตา บอร์ด DSI รับเรื่องฮั้วเลือก สว. เป็นคดีพิเศษหรือไม่ยื่นหลักฐานถึง กกต.ตรวจสอบการเลือก สว.กกต.ส่งหนังสือตอบคำถามตามหนังสือ DSI เกี่ยวกับ ม.49สว. เห็นชอบส่งข้อเสนอแนะญัตติกระบวนการยุติธรรมให้รัฐบาลรับไปดำเนินการ,https://tna.mcot.net/politics-1496788
“ชูศักดิ์” ติงฝ่ายค้านซักฟอกนายกฯ คนเดียวอาจเกิดปัญหา,02/03/2568,กรุงเทพฯ 2 มี.ค. –“ชูศักดิ์” ติงฝ่ายค้านซักฟอกนายกฯ คนเดียว ชี้อาจเกิดปัญหา ถามกลับคิดเป็นการเมืองมากเกินไปไหมนายชูศักดิ์ ศิรินิล รองหัวหน้าพรรคเพื่อไทย และรัฐมนตรีประจำสำนักนายกรัฐมนตรี กล่าวกรณีการอภิปรายไม่ไว้วางใจนายกฯ เพียงคนเดียวของฝ่ายค้าน ว่า ปกติการอภิปรายไม่ไว้วางใจตามรัฐธรรมนูญจะมีสองรูปแบบ คือ อภิปรายไม่ไว้วางใจรัฐมนตรีเป็นรายบุคคล ซึ่งรวมถึงนายกฯ ด้วย กับอภิปรายคณะรัฐมนตรีทั้งคณะ อย่างแรกอภิปรายได้เฉพาะรัฐมนตรีที่ระบุในญัตติ อย่างสอง อภิปรายใครก็ได้ เพราะเป็นคณะรัฐมนตรีกันทุกคนทั้งคณะ ดูจากญัตติฝ่ายค้านที่เขียนมาไม่ได้อภิปรายทั้งคณะ อภิปรายเฉพาะนายกฯ ในฐานะรัฐมนตรีเพียงคนเดียว ตนเห็นว่าจะทำให้เกิดปัญหาในการปฏิบัติและควบคุมการประชุมในหลายประเด็น เช่น อย่างแรก ฝ่ายรัฐบาลบอกว่าจะให้อภิปรายเพียงวันเดียว เพราะอภิปรายนายกฯ เพียงคนเดียว อันนี้คงเป็นประเด็น เพราะดูจากญัตติที่เขียนมา ดูว่าประเด็นมันกว้างขวางมากมายเหลือเกินนายชูศักดิ์ กล่าวอีกว่า อย่างที่สอง เข้าใจว่าฝ่ายค้านพุ่งเป้าไปที่นายกฯ ในฐานะหัวหน้ารัฐบาลที่ต้องรับผิดชอบในการกำกับดูแลการบริหารราชการแผ่นดินของทุกกระทรวง แน่นอนโดยระบบเบื้องต้นย่อมเป็นความรับผิดชอบของกระทรวงทั้งหลายที่เกี่ยวข้อง หนีไม่พ้นที่นายกฯ จะต้องให้รัฐมนตรีที่เกี่ยวข้องเป็นคนตอบ ปัญหาจึงจะอยู่ที่การซักถามและตั้งประเด็นการอภิปราย เช่น มุ่งเน้นไปที่กระทรวงใดกระทรวงหนึ่งว่า รัฐมนตรีกระทำการ ละเว้นกระทำการไม่ชอบอย่างนั้น อย่างนี้ ซึ่งนายกฯ ไม่ได้ไปเกี่ยวข้องอะไรด้วย ท้ายที่สุดก็คงจะเกิดการประท้วงกันวุ่นวาย ว่าไม่ได้อภิปรายรัฐมนตรีคนนั้น“โดยส่วนตัวไม่ทราบว่าฝ่ายค้านคิดอย่างไร แต่เห็นว่ามีมุมมองทางการเมืองมากเกินไปหรือไม่ และเกรงว่าการอภิปรายครั้งนี้จะไม่สำเร็จตามความมุ่งหมายของการอภิปรายไม่ไว้วางใจ การเหมารวมว่านายกฯ คือต้นตอของปัญหา เลยอภิปรายนายกฯ เพียงคนเดียว เห็นว่าทุกคนรู้ดีว่าปัญหาการเมืองการปกครองของประเทศเรา จากอดีตสู่ปัจจุบันคืออะไร” นายชูศักดิ์ กล่าว.-314-สำนักข่าวไทยFacebookFacebookXTwitterLINELineดูข่าวเพิ่มเติมAreewanชูศักดิ์ซักฟอกนายกฯฝ่ายค้านอภิปรายไม่ไว้วางใจข่าวที่เกี่ยวข้อง“สมคิด” ขอบคุณ “บิ๊กป้อม” เตรียมซักฟอก บอกเอาใจช่วย 4 ปี เห็นอภิปราย 2 วิ“ไอติม” ย้อน “เพื่อไทย” เคยจะอภิปราย “ลุงตู่” คนเดียว 30 ชั่วโมง“วิสุทธิ์” บอกฝ่ายค้านฝันกลางวัน หวังผลซักฟอกถึงขั้นยุบสภา“ชูศักดิ์” สั่งสำนักพุทธฯ จัดการเด็ดขาดจ้างพระสงฆ์สอบแทน“ชูศักดิ์” เชื่อฝ่ายค้านซักฟอก “นายกฯ” คนเดียว เกิดประท้วงวุ่นวายแน่,https://tna.mcot.net/politics-1496351
“จิราพร” เปิดงาน “มหกรรมหมอลำโลก” จ.ร้อยเอ็ด,01/03/2568,ร้อยเอ็ด 1 มี.ค.-“จิราพร” เปิดงาน “มหกรรมหมอลำโลก” จ.ร้อยเอ็ด ชูศิลปวัฒนธรรมพื้นถิ่น สู่การเป็นซอฟต์พาวเวอร์ของไทยนางสาวจิราพร สินธุไพร รัฐมนตรีประจำสำนักนายกรัฐมนตรี เดินทางลงพื้นที่วิทยาลัยสงฆ์ร้อยเอ็ด มหาวิทยาลัยมหาจุฬาลงกรณราชวิทยาลัย ต.นิเวศน์ อ.ธวัชบุรี จ.ร้อยเอ็ด เป็นประธานเปิดงานมหกรรมหมอลำโลก ครั้งที่ 1 เพื่อส่งเสริมและรักษามรดกภูมิปัญญาทางวัฒนธรรมที่จับต้องไม่ได้ (Intangible Cultural Heritage) โดยมีนายชัชวาลย์ เบญจสิริวงศ์ ผู้ว่าราชการจังหวัดร้อยเอ็ด และคณะผู้บริหารวิทยาลัยสงฆ์ร้อยเอ็ด มหาวิทยาลัยมหาจุฬาลงกรณราชวิทยาลัย และคณะกรรมการจัดงาน ร่วมต้อนรับนางสาวจิราพร กล่าวว่า ในฐานะลูกหลานของพี่น้องชาวอีสาน มีความยินดีอย่างยิ่ง ที่ศิลปวัฒนธรรมพื้นถิ่นอย่าง “หมอลำ”ได้รับความนิยม และหลายภาคส่วนร่วมแรงร่วมใจกันสืบสานวัฒนธรรมอีสานเราในวันนี้ ซึ่งปัจจุบันหมอลำได้ถูกยกระดับเป็นหนึ่งในอาชีพที่สร้างงานสร้างรายได้ทั้งในประเทศและต่างประเทศ ถือเป็นหนึ่งในศิลปวัฒนธรรมที่รัฐบาลส่งเสริมเป็นซอฟต์พาวเวอร์ของประเทศโอกาสนี้ นางสาวจิราพร ได้มอบโล่รางวัล เกียรติบัตร และวุฒิบัตร แก่ผู้เข้าร่วมโครงการ และร่วมพิธีรับการบายศรีสู่ขวัญจากชาวร้อยเอ็ด รวมถึงร่วมปลูกต้นไม้ประจำจังหวัดร้อยเอ็ด ก่อนเดินชมนิทรรศการและการแสดงภายในงานทั้งนี้ กิจกรรมภายในงานประกอบด้วย การเสวนาวิชาการ ในหัวข้อ “ศตวรรษที่ 21: ทิศทางศิลปินและศิลปวัฒนธรรมแห่งยุคสมัย” โดยศิลปินแห่งชาติ ได้แก่ ครูสลา คุณวุฒิ อาจารย์ฉวีวรรณ ดำเนิน อาจารย์ ป.ฉลาดน้อย ส่งเสริม อาจารย์ทรงศักดิ์ ประทุมสินธุ์ รวมถึงศิลปินมรดกอีสาน ดร.วีระพงษ์ วงศ์ศิลป์ และคณะผู้บริหารวงดนตรีหมอลำชื่อดัง นอกจากนี้ ภายในงานยังมีการแสดงจากศิลปินหมอลำโลก ซึ่งมีทั้งศิลปินหมอลำชื่อดังจากพื้นที่ภาคอีสาน และนานาชาติ ที่เดินทางมาร่วมแสดงอีกด้วย.-315-สำนักข่าวไทยFacebookFacebookXTwitterLINELineดูข่าวเพิ่มเติมChanakarn Rojnarakจิราพรมหกรรมหมอลำโลกร้อยเอ็ดข่าวที่เกี่ยวข้อง“จิราพร” ลงพื้นที่ปราจีนบุรี เปิดงาน “รวมพลคนกองทุนหมู่บ้าน”“จิราพร” เข้มหน่วยงานเร่งกวาดล้างผู้นำเข้า-ลักลอบขายบุหรี่ไฟฟ้า“จิราพร” วาง 3 มาตรการกวาดล้าง “บุหรี่ไฟฟ้า”นายกฯ เรียก “รมต.จิราพร-ผบ.ตร.” ถกปราบบุหรี่ไฟฟ้านายกฯ มอบ “รมต.จิราพร” ประชุมหามาตรการปราบบุหรี่ไฟฟ้า,https://tna.mcot.net/politics-1496054
นายกฯ กล่าวเนื่องในโอกาสต้อนรับเดือนรอมฎอน ประจำปี พ.ศ. 2568,28/02/2568,ทำเนียบ 28 ก.พ.-นายกรัฐมนตรี กล่าวเนื่องในโอกาสต้อนรับเดือนรอมฎอน ประจำปี พ.ศ. 2568 (ฮ.ศ.1446) ส่งความปรารถนาดีและขอให้องค์พระอัลเลาะห์อำนวยพรอันประเสริฐแก่ชาวไทยมุสลิมทั่วประเทศและที่พำนักในต่างประเทศนางสาวแพทองธาร ชินวัตร นายกรัฐมนตรี กล่าวเนื่องในโอกาสต้อนรับเดือนรอมฎอน ประจำปี พ.ศ. 2568 (ฮ.ศ.1446) โดยมีใจความว่า“ในโอกาสอันเป็นมงคลของเดือนรอมฎอน ปีฮิจเราะห์ศักราช 1446 นายกรัฐมนตรีได้ส่งความปรารถนาดีและขอให้องค์พระอัลเลาะห์อำนวยพรอันประเสริฐแก่พี่น้องชาวไทยมุสลิมทั่วประเทศและชาวไทยมุสลิมที่พำนักในต่างประเทศทุกคน”รอมฎอนเป็นเดือนความเมตตา ความอดทน และการขัดเกลาจิตใจ เป็นช่วงเวลาที่ชาวมุสลิมทั่วโลกมุ่งมั่นปฏิบัติศาสนกิจตามหลักศาสนาอิสลามและถือศีลอด เพื่อชำระร่างกายและจิตใจให้บริสุทธิ์ ยึดมั่นในคุณงามความดี มีความเสียสละและแบ่งปัน รวมทั้งได้น้อมจิตที่เปี่ยมไปด้วยความศรัทธา รำลึกถึงพระมหาคัมภีร์อัลกุรอานที่พระอัลเลาะห์ได้ประทานให้แก่พี่น้องชาวมุสลิม“ในวาระมงคลแห่งเดือนรอมฎอน ประจำปีฮิจเราะห์ศักราช 1446 นายกรัฐมนตรีขอพรอันประเสริฐแห่งองค์พระอภิบาลโปรดประทานความเมตตา ความสุขกาย สุขใจแก่พี่น้องชาวไทยมุสลิมทุกท่าน ให้สามารถปฏิบัติศาสนกิจต่างๆ ในเดือนรอมฎอนได้ตามเจตจำนง และขอให้ดุอาห์ของทุกท่านบรรลุความปรารถนาทุกประการ ขอความสันติสุข ความสวัสดี จงประสบแก่ทุกท่าน”.-316.-สำนักข่าวไทยFacebookFacebookXTwitterLINELineดูข่าวเพิ่มเติมTnamcot🌏นายกฯเดือนรอมฎอนข่าวที่เกี่ยวข้อง“อนุทิน” ชม นายกฯ แกร่งขึ้นทุกวัน หนุนเต็มที่สู้ศึกซักฟอกนายกฯ พบผู้บริหารบริษัท DKSH ณ นครซูริก ก่อนบินต่อเบอร์ลินเพื่อไทย​ยันไม่ตั้งองครักษ์​พิทักษ์​ “นายกฯ​-​ทักษิณ”​“อนุทิน” พร้อมเคียงข้างนายกฯ ศึกซักฟอก ขออย่าเรียกองครักษ์“ปกรณ์วุฒิ” รอวิป 3 ฝ่าย เคาะวันอภิปรายไม่ไว้วางใจ,https://tna.mcot.net/politics-1495804
“กริพเพน” ครั้งแรกในไทย เครื่องบินวิ่งบนถนน,27/02/2568,27 ก.พ. –วันนี้กองทัพอากาศได้สร้างประวัติศาสตร์หน้าใหม่ให้เกิดขึ้นในประเทศไทย ด้วยการใช้ถนนเป็นรันเวย์สำหรับเครื่องบินรบ.-สำนักข่าวไทยFacebookFacebookXTwitterLINELineดูข่าวเพิ่มเติมChanakarn Rojnarakกริพเพนทดสอบกริพเพนเครื่องบินขับไล่ข่าวที่เกี่ยวข้องทอ.ทดสอบ ‘กริพเพน’ ขึ้น-ลง บนถนนหลวงครั้งแรกสหรัฐจะเพิ่มการขายอาวุธยุทโธปกรณ์ให้กับอินเดีย“ภูมิธรรม” บอกยังไม่ตัดสินใจ ปมเรือดำน้ำผู้นำยูเครนปลดผู้บัญชาการทหารอากาศเกาหลีใต้-สหรัฐจะซ้อมรบด้วยเที่ยวบินมากเป็นประวัติการณ์,https://tna.mcot.net/politics/special-politics-1495265
“อนุทิน” มอบนโยบาย จนท.มหาดไทย ดูแลความเรียบร้อย อ.ปาย,26/02/2568,ปาย​ 26 ก.พ.-“อนุทิน” มอบนโยบายเจ้าหน้าที่มหาดไทย ดูแลความเรียบร้อยปลอดภัยให้ประชาชน-นักท่องเที่ยว อ.ปาย สร้างความเชื่อมั่น ดึงดูดทั้งชาวไทยและต่างชาติ นำรายได้เข้าพื้นที่นายอนุทิน ชาญวีรกูล รองนายกรัฐมนตรีและรมว.มหาดไทย อธิบดีกรมการปกครอง นายเอกวิทย์ มีเพียร ผู้ว่าราชการจังหวัดแม่ฮ่องสอน มอบแนวทางการดูแลความปลอดภัยให้กับพี่น้องประชาชนและนักท่องเที่ยวแก่นายอำเภอ กำนัน ผู้ใหญ่บ้าน ผู้บริหารองค์กรปกครองส่วนท้องถิ่น อาสาสมัครสาธารณสุขประจำหมู่บ้าน และอาสาสมัครตำรวจท่องเที่ยว ณ ที่ว่าการอำเภอปาย และได้พบปะอาสาสมัครตำรวจท่องเที่ยวด้วยนายอนุทิน กล่าวว่า น.ส.แพทองธาร ชินวัตร นายกรัฐมนตรี ได้มีบัญชาให้ตนพร้อมด้วยคณะผู้บริหารกระทรวงมหาดไทย มาลงพื้นที่เพื่อตรวจสอบข้อเท็จจริ และแก้ปัญหากรณีซึ่งมีกระแสข่าวเกี่ยวกับนักท่องเที่ยวชาวอิสราเอล ซึ่งจากการสอบถามผู้ว่าราชการจังหวัดแม่ฮ่องสอนทำให้ทราบว่าทุกอย่างเป็นปกติ มีนักท่องเที่ยวมาเยือนจำนวนมาก หลากหลายเพศ หลากหลายวัย ซึ่งส่วนใหญ่เป็นวัยรุ่นที่อาจมีอารมณ์ค่อนข้างหวั่นไหว แต่ก็ไม่ได้ก่อความไม่สงบใด ๆ ตรงกันข้าม กลับยิ่งมีความคึกคักทางเศรษฐกิจและรายได้ให้ อ.ปาย ด้วยอย่างไรก็ตาม จากที่ได้พบกับท่านเอกอัครราชทูตอิสราเอลประจำประเทศไทยวันนี้ท่านได้รับปากว่า จะสร้างความเข้าใจกับนักท่องเที่ยวชาวอิสราเอลว่าสิ่งใดควรทำสิ่งใดไม่ควรทำ และจะใช้วิธีการจัดระเบียบสังคมตามมาตรการที่เหมาะสม ซึ่งตนเชื่อมั่นว่า หากพวกเราคนไทยทุกคนยินดีต้อนรับนักท่องเที่ยวทุกท่านอยู่แล้ว“ขอให้เจ้าหน้าที่ทุกท่านภายใต้การนำของผู้ว่าราชการจังหวัดแม่ฮ่องสอน ผู้บังคับการตำรวจภูธรจังหวัด นายอำเภอปาย ร่วมกันกวดขันดูแลให้เกิดความเป็นระเบียบเรียบร้อย ซึ่งเป็นสิ่งสำคัญที่เราจะต้องสร้างความเชื่อมั่น ความมั่นใจให้กับทุกคน ปายเป็นจุดหมายปลายทางอันดับต้นๆ ของไทย ที่นักท่องเที่ยวต่างชาติทั่วโลกนิยมอยากเดินทางมาเยือนและนำรายได้มามาให้พี่น้องในพื้นที่” นายอนุทิน กล่าว.-319.-สำนักข่าวไทยFacebookFacebookXTwitterLINELineดูข่าวเพิ่มเติมTnamcot🌏นักท่องเที่ยวต่างชาตินักท่องเที่ยวอิสราเอลมหาดไทยอ.ปายอนุทินข่าวที่เกี่ยวข้อง“อนุทิน” เผยพบ รมต.แรงงานอิสราเอล เป็นไปด้วยดีปล่อยคอนโดเช่ารายวัน ผิด พ.ร.บ.โรงแรม“อนุทิน” ยันจ่ายเงินเยียวยาน้ำท่วมใต้ไม่มีล่าช้า“อนุทิน” ไม่ก้าวล่วง ไทยส่งอุยกูร์กลับจีน“อนุทิน” สั่งการบังคับใช้กฎหมายขับเคลื่อนจัดระเบียบสังคม,https://tna.mcot.net/politics-1494670
“ทวี” ปัดใช้อำนาจเชิญ กกต. แค่ขอความร่วมมือ,25/02/2568,โรงแรมแมนดาริน โอเรียนเต็ล 25 ก.พ. –“ทวี” ปัดใช้อำนาจเชิญ กกต. แค่ขอความร่วมมือ ระบุมา-ไม่มาก็ได้ แต่ถามเพื่อความชัวร์ ย้ำพร้อมเดินหน้าต่อ ทำให้สุด เผย คกพ.ไม่มีใครโต้แย้งเรื่องพยานหลักฐานพ.ต.อ.ทวี สอดส่อง รัฐมนตรีว่าการกระทรวงยุติธรรม ให้สัมภาษณ์ถึงกระแสข่าวคณะกรรมการการเลือกตั้ง (กกต.) สงสัยว่า คณะกรรมการคดีพิเศษ (คกพ.) ใช้กฎหมายหรืออำนาจใดในการเชิญ กกต.ไปชี้แจง ว่า เป็นเรื่องของการประสานงาน โดยประชุมมีการพูดถึงการตอบหนังสือของเลขาธิการ กกต. ซึ่งมีความไม่ชัดเจน จึงอยากให้ กกต. มาตอบคำถาม และการประชุมวันนี้เปิดโอกาสให้ทุกคนได้พูด ซึ่งวันนี้คณะกรรมการได้พูดทุกคน และจากการได้พูดก็ยังคงมีคำถามว่า ทำไมเรื่องดังกล่าวอยู่มานานนัก หลังจากได้เห็นหลักฐานบางส่วน จึงอยากจะถาม กกต. เพราะกฎหมายของ กกต. ก็มีบุคคลที่มีความรู้หลายคน ไม่ว่าจะเป็นเลขาธิการคณะกรรมการกฤษฎีกา นายกสภาทนายความ และอัยการ ซึ่งก็เกือบจะได้ข้อยุติ แต่เพื่อให้เกิดความสมบูรณ์ และเป็นเรื่องที่ไม่เกี่ยวกับการเมือง เนื่องจากคณะกรรมการต้องการให้การพิจารณาชอบด้วยกฎหมาย ชอบด้วยเหตุผล และให้ความเป็นธรรมกับทุกคน จึงอยากจะประสานงานให้ กกต. เข้ามาชี้แจง จะมาก็ได้ หรือไม่มาก็ได้ โดยเป็นการขอความร่วมมือ ไม่ใช่เป็นการใช้อำนาจ เพราะเราให้เกียรติกัน เนื่องจากมีการอภิปรายกันเรื่องกฎหมายของ กกต. ในประเด็นเกี่ยวกับการกำหนดโทษ ซึ่ง กกต. ดำเนินการได้แค่ 6 ฉบับ เช่น พระราชบัญญัติประกอบรัฐธรรมนูญว่าด้วยการเลือกตั้ง สส. และ สว. พระราชบัญญัติประกอบรัฐธรรมนูญว่าด้วยพรรคการเมือง หรือการเลือกตั้งท้องถิ่น รวมถึงกฎหมายประชามติ ซึ่งบทกำหนดโทษของ กกต. ก็จะเกี่ยวกับกฎหมายดังกล่าว ส่วนความผิดทางอาญา เป็นอีกเรื่องหนึ่ง แต่อย่างไรก็ตาม เรื่องนี้เริ่มต้นจาก กกต. ตั้งกรมสอบสวนคดีพิเศษ (ดีเอสไอ) เข้ามาเป็นคณะทำงานตั้งแต่แรกตอนรับรอง สว.ผู้สื่อข่าวถามว่า จะเป็นการเชิญเลขาธิการ กกต. หรือเชิญกรรมการ กกต. พ.ต.อ.ทวี กล่าวว่า ได้มอบหมายให้ดีเอสไอประสานงาน ซึ่งอาจจะต้องไปประสานงานกับ กกต. เพราะเลขาธิการ กกต. ระบุว่า เรื่องยังไม่ได้ส่งให้คณะกรรมการ กกต. ซึ่งแล้วแต่มติ กกต. ว่าจะส่งใครมาเมื่อถามว่า หาก กกต.ไม่มา จะสามารถดำเนินการต่อได้หรือไม่ พ.ต.อ.ทวี ยืนยันว่า เดินหน้าได้ เพราะที่ประชุมต้องการให้สิ้นข้อสงสัยแค่นั้น ซึ่งวันนี้เป็นการประชุมที่ดี เนื่องจากเป็นขั้นตอนที่รับไว้สอบสวนแค่นั้นเอง แต่ถ้ารับไว้สอบสวนเมื่อไหร่ก็ต้องให้ความเป็นธรรมกับทุกฝ่าย และต้องไม่มีเรื่องทางการเมือง ขณะนี้ยังมีฐานความผิด เช่น งบประมาณในการเลือกตั้งและการได้มาซึ่ง สว. ที่ใช้งบประมาณกว่า 1 พันล้านบาท ก็อาจจะเข้าเหตุผลในการเป็นคดีพิเศษก็ได้ ซึ่งต้องมาพิจารณากันอีกทีเมื่อถามว่า วงดินเนอร์พรรคร่วมรัฐบาลวันนี้ได้มีการพูดคุยเรื่องนี้กันหรือไม่ พ.ต.อ.ทวี กล่าวว่า พรรคร่วมเราจะมีแต่ความสามัคคี ส่วนเรื่องคดีก็ขอให้เป็นเรื่องของคดีไปเมื่อถามว่า ทาง สว. ระบุว่า การเชิญ กกต. อาจจะเป็นการแทรกแซงองค์กรอิสระ พ.ต.อ.ทวี กล่าวว่า เป็นการประสานงาน กระบวนการยุติธรรมก็มีการประสานงานกัน ไม่ได้เป็นการกดดัน กกต. เราจะได้เลือกว่าเมื่อถึงเวลานั้น จะเป็นคดีพิเศษเฉพาะคดีอาญา หรือถ้าเป็นคดีที่ กกต.ขอให้ทำ ก็จะถือเรื่องนั้นด้วย เพราะเท่าที่ดูในพื้นฐานแล้ว กฎหมาย กกต. มาตรา 4 จะชัดเจนว่า ความผิดเกี่ยวกับการเลือกตั้ง และพรรคการเมือง หมายถึงความผิด พ.ร.บ.อะไรบ้าง ส่วนความผิดอาญาอื่น กกต. จะต่างจาก ป.ป.ช.เมื่อถามว่า คดีนี้ต้องหาคนผิดให้ได้ใช่หรือไม่ พ.ต.อ.ทวี กล่าวว่า เราต้องทำให้สุด เมื่อถามว่า มีคนบอกว่า การเลือกครั้งนี้ อาจจะรอสัญญาณการดีลกัน พ.ต.อ.ทวี กล่าวว่า ไม่มีการดีล เพียงแต่ว่าผู้ทรงคุณวุฒิมาเจอกันครั้งแรก ส่วนใหญ่จะมีคำถาม ทางผู้สืบสวนก็ได้แสดงพยานหลักฐาน พอหลักฐานค่อนข้างเยอะ ก็สงสัยว่าตอนนี้ กกต.ทำแล้วหรือยังในที่ประชุมถ้าจำไม่ผิดน่าจะเป็นอาจารย์จากจุฬาฯ กับอดีตอัยการ ก็ระบุว่า น่าจะให้ กกต.มาตอบคำถาม ไม่เช่นนั้นก็จะเป็นการพูดข้างเดียว เหมือนกับเป็นการพาดพิงเมื่อถามว่า พอจะเห็นปลายทางหรือไม่ ว่ามีโอกาสสูงที่จะรับเป็นคดีพิเศษ จากการที่เราเชิญ กกต.มา พ.ต.อ.ทวี กล่าวว่า เราต้องเคารพดุลพินิจของคณะกรรมการ ซึ่งวันนี้ก็ไม่มีใครโต้แย้งพยานหลักฐาน เพียงแต่ว่า เราดูเรื่องของความชอบให้รอบคอบ.-316-สำนักข่าวไทยFacebookFacebookXTwitterLINELineดูข่าวเพิ่มเติมAreewanกกต.ทวีข่าวที่เกี่ยวข้อง“อิทธิพร” ยัน กกต.เร่งสอบสำนวนทุจริตเลือก สว.จับตา บอร์ด DSI รับเรื่องฮั้วเลือก สว. เป็นคดีพิเศษหรือไม่ยื่นหลักฐานถึง กกต.ตรวจสอบการเลือก สว.กกต.ส่งหนังสือตอบคำถามตามหนังสือ DSI เกี่ยวกับ ม.49สว. เห็นชอบส่งข้อเสนอแนะญัตติกระบวนการยุติธรรมให้รัฐบาลรับไปดำเนินการ,https://tna.mcot.net/latest-news-1494145
