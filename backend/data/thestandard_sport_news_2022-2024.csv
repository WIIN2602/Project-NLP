title,date,content,link
แมนฯ ซิตี้จับมือ Sony เนรมิตเอติฮัด สเตเดียมจำลอง ตั้งเป้าเป็นสนามฟุตบอลแห่งแรกใน Metaverse,22 กุมภาพันธ์ 2022,สโมสรฟุตบอลแมนเชสเตอร์ ซิตี้ จับมือ Sony เริ่มต้นสร้างสนามฟุตบอลเอติฮัด สเตเดียม ใน Metaverse ซึ่งจะเป็นสนามฟุตบอลแห่งแรกในโลกเสมือนแห่งอนาคตเพื่อตามกระแสของโลกที่ก้าวไปข้างหน้าตลอดเวลาได้ทัน แมนฯ ซิตี้ สโมสรฟุตบอลระดับชั้นนำของโลก และเป็นแชมป์พรีเมียร์ลีกในฤดูกาลที่แล้วได้ร่วมมือกับ Sony พันธมิตรในสัญญาระยะเวลา 3 ปี เพื่อสร้างสนามฟุตบอลแห่งแรกบน Metaverse โดยจะเป็นสนามจำลองของเอติฮัด สเตเดียม สนามเหย้าของสโมสรทั้งนี้ แม้จะอยู่ในขั้นแรกของโครงการ แต่มีทีมผู้เชี่ยวชาญที่ไปเยี่ยมชมสนามเอติฮัดเพื่อทำการประมวลผลเก็บข้อมูลทั้งหมด และเริ่มสร้างแบบจำลองขึ้น โดยมีเป้าหมายที่จะจำลองสนามทั้งหมดขึ้นให้เหมือนจริง ซึ่งจะเป็นที่รองรับแฟนฟุตบอลที่ไม่เคยมาเยือนแมนเชสเตอร์ได้เข้ามาชมเกมฟุตบอลในสนามจำลองดังกล่าว ที่จะทำให้เหมือนได้ชมเกมสดๆ แม้ว่าตัวจะอยู่ที่บ้านก็ตาม นอกจากนี้ แฟนบอลยังสามารถที่จะพูดคุยกับแฟนบอลรายอื่นได้ด้วยผ่าน Avatar รวมถึงมีโอกาสได้พบกับผู้เล่นด้วยอ้างอิง:https://cloutnews.com/manchester-city-is-developing-the-metaverses-first-football-stadium/https://cointelegraph.com/news/manchester-city-to-build-etihad-stadium-in-the-metaversehttps://sports.yahoo.com/manchester-city-football-club-goes-002125361.html,https://thestandard.co/manchester-city-work-with-sony-creating-etihad-stadium-in-metaverse/
‘บาเยิร์น มิวนิก’ เตรียมเปิดสำนักงานใหม่ใจกลางกรุงเทพฯ นับเป็นสำนักงานต่างประเทศสาขาที่ 3 ต่อจากนิวยอร์กและเซี่ยงไฮ้,23 กุมภาพันธ์ 2022,"วันนี้ (23 กุมภาพันธ์) หลังจากสโมสรฟุตบอลบาเยิร์น มิวนิก ยักษ์ใหญ่แห่งศึกบุนเดสลีกา เยอรมนี ได้เปิดสำนักงานที่นิวยอร์กในปี พ.ศ. 2557 และเซี่ยงไฮ้ ในปี พ.ศ. 2560 ล่าสุดพวกเขาได้เตรียมเปิดสำนักงานในต่างประเทศสาขาที่ 3 ที่กรุงเทพมหานคร เพื่อเป็นศูนย์กลางในภูมิภาคเอเชียตะวันออกเฉียงใต้ โดยมีแผนที่จะพัฒนาตลาดในภูมิภาคนี้ต่อจากการพัฒนาตลาดในจีนและสหรัฐอเมริกาโดยสโมสรบาเยิร์น มิวนิก ตั้งใจที่จะใช้สำนักงานสาขานี้ในการเข้าถึงแฟนฟุตบอลอย่างใกล้ชิด พัฒนาและขยายความร่วมมือระหว่างพันธมิตร เพื่อสนับสนุนโครงการฟุตบอลเยาวชนซึ่งสำนักงานสาขากรุงเทพฯ จะทำให้แฟนบอลในเอเชียตะวันออกเฉียงใต้ อินเดีย และโอเชียเนีย สามารถเข้าร่วมกิจกรรมและโครงการต่างๆ ของสโมสรได้อย่างสะดวกและง่ายดายยิ่งขึ้น โดยมี แม็กซิมิเลียน ฮาร์สเค่ เป็นกรรมการผู้จัดการของสำนักงานฝั่งภูมิภาคเอเชียตะวันออกเฉียงใต้โอลิเวอร์ คาห์น CEO ของบาเยิร์น มิวนิก กล่าวว่า “ฟุตบอลเป็นกีฬายอดนิยมอันดับหนึ่งในประเทศไทยและทั่วภูมิภาคเอเชียตะวันออกเฉียงใต้ประมาณหนึ่งส่วนสี่ของประชากรโลกที่อาศัยอยู่ในภูมิภาคนี้ เราต้องการสนับสนุนและสร้างแรงบันดาลใจให้กับแฟนบอลในแถบนี้มากขึ้นสำหรับเอฟซี บาเยิร์น มิวนิก เน้นสร้างสายสัมพันธ์ที่แข็งแกร่งและยั่งยืนกับแฟนๆ ท้องถิ่น โดยพวกเรากำลังตั้งตารอร่วมโครงการกับแฟนบอลนับล้านคนในภูมิภาคเอเชียตะวันออกเฉียงใต้”ด้าน อันเดรอัส ยุง หนึ่งในคณะกรรมการฝ่ายการตลาดของบาเยิร์น มิวนิก กล่าวว่า “เราดีใจที่กำลังจะได้เปิดสำนักงานในต่างประเทศอีกสาขาที่กรุงเทพมหานคร จากการที่ได้เปิดสาขาที่นิวยอร์กและเซี่ยงไฮ้ ทำให้พวกเรารู้ซึ้งถึงความสำคัญของการใกล้ชิดแฟนๆ ท้องถิ่น ซึ่งทางเอฟซี บาเยิร์น มิวนิก เคยร่วมจัดโครงการฟุตบอลเยาวชนต่างๆ ร่วมกับสปอนเซอร์และนักเตะในตำนานมากมาย ตอนนี้พวกเราตั้งใจที่จะค่อยๆ ขยับความสัมพันธ์นี้ให้ดีและแน่นแฟ้นยิ่งขึ้น”ส่วนฮาร์สเค่กล่าวว่า “ผมตื่นเต้นมากกับการเปิดสาขาใหม่ที่กรุงเทพฯ ที่นี่เป็นภูมิภาคที่มีการเจริญเติบโตที่รวดเร็ว เราต้องการพา Mia San Mia ออกสู่เอเชียตะวันออกเฉียงใต้ ซึ่งตั้งเป้าจะคว้าทุกๆ โอกาสในการเป็นที่รู้จักและจดจำได้ในวงกว้างของเอฟซี บาเยิร์น มิวนิก การสร้างความแข็งแกร่งในสายพันธมิตร และสนับสนุนนักกีฬาเยาวชนในภูมิภาคผ่านโปรแกรมฟุตบอลของเรา โดยทั้งหมดนี้จะสำเร็จลุล่วงได้จากการพูดคุยแลกเปลี่ยนโดยตรงอย่างสม่ำเสมอกับแฟนๆ ชาวเอเชียที่ยอดเยี่ยมของเรา”สำหรับสโมสรบาเยิร์น มิวนิก ในปัจจุบันมีกลุ่มแฟนคลับมากกว่า 39 กลุ่มในเอเชียตะวันออกเฉียงใต้ ตั้งแต่อดีตจนถึงปัจจุบัน โดยเจ้าพ่อวงการฟุตบอลเยอรมันที่กวาดแชมป์ลีกมาหลายต่อหลายสมัย ได้จัดโครงการตลอดทั่วทั้งภูมิภาค ได้แก่ ทัวร์นาเมนต์ฟุตบอลสำหรับเยาวชน ในชื่อ FC Bayern Youth Cup ซึ่งได้จัดขึ้นถึง 3 ครั้ง โดยที่ประเทศไทยได้รับชัยชนะถึง 2 ครั้ง, โครงการ FC Bayern World Squad, โครงการ Allianz Junior Football Camp, คอร์สฝึกซ้อมสำหรับเยาวชนชายและหญิง และอีเวนต์ต่างๆ ที่จัดขึ้นโดยพันธมิตรและบรรดานักเตะในตำนาน โดยช่วงฤดูร้อนในปี พ.ศ. 2560 ทางบาเยิร์น มิวนิก ได้ร่วมเกมกระชับมิตร Audi Summer Tour ที่สิงคโปร์ และก่อนหน้านี้ยังเคยแข่งกระชับมิตรกับทีมชาติไทย ในปี พ.ศ. 2543 อีกด้วย",https://thestandard.co/bayern-munich-bkk-new-office/
ไทยทะลุเข้ารอบชิงชนะเลิศ ฟุตบอลชิงแชมป์อาเซียน U23 หลังชนะ สปป.ลาว 2-0,24 กุมภาพันธ์ 2022,"วันนี้ (24 กุมภาพันธ์) การแข่งขันฟุตบอลชิงแชมป์อาเซียนรุ่นอายุไม่เกิน 23 ปี หรือ U23 ในรอบรองชนะเลิศ ทีมชาติไทย รองแชมป์กลุ่ม C ลงสนามพบกับ สปป.ลาว แชมป์กลุ่ม B ที่สนามมรดกเตโช กรุงพนมเปญ ประเทศกัมพูชา เมื่อเวลา 16.00 น. ที่ผ่านมาโดยเกมนี้กุนซือทีมไทย ซัลบาดอร์ บาเลโร การ์เซีย เปลี่ยนแปลงนักเตะแค่รายเดียว โดยส่ง ศตวรรษ ลีลา เป็นตัวจริงแทน คคนะ คำยก ส่วนที่เหลือยังยึดชุดเดิมนำโดย ธีรศักดิ์ เผยพิมาย, เกริกพล อาบรัมย์ และ อนุศักดิ์ ใจเพชร ส่วน สปป.ลาว นำโดย บุนพะจัน บุนกองเริ่มเกมมาแค่ 14 นาที ไทยมาได้ประตูออกนำจากจังหวะที่ นิพิฐพนธ์ วงศ์ปัญญา เปิดเข้ากลาง และแนวรับ สปป.ลาว สื่อสารกันไม่ดี มาเข้าทางของ ธีรศักดิ์ เผยพิมาย ยิงเข้าไปให้ ไทยนำ 1-0 และเป็นประตูเดียวในครึ่งแรกครึ่งหลังนาทีที่ 52 ไทยมาได้จุดโทษจากจังหวะที่ อัท เวียงคำ ไปทำฟาวล์ใส่ ธวัชชัย อินทร์ประโคน และเป็นเกริกพลรับหน้าที่สังหาร เข้าไปให้ ไทยนำห่าง สปป.ลาว เป็น 2-0 ช่วงเวลาที่เหลือไม่มีประตูเกิดขึ้น ส่งผลให้ไทยเอาชนะ สปป.ลาว ไปได้ 2-0 ผ่านเข้ารอบชิงชนะเลิศศึกชิงแชมป์เซียน รุ่นอายุไม่เกิน 23 ปี ได้เป็นครั้งที่ 3สำหรับทีมชาติไทยจะรอพบผู้ชนะระหว่างติมอร์-เลสเตกับเวียดนาม ในนัดชิงชนะเลิศของศึกชิงแชมป์อาเซียน รุ่นอายุไม่เกิน 23 ปี ที่สนามกีฬาแห่งชาติมรดกเตโช ในวันที่ 26 กุมภาพันธ์ 2565 เวลา 19.30 น. ถ่ายทอดสดทาง True4U",https://thestandard.co/thailand-in-asean-u23-finals/
แมนฯ ยูไนเต็ดยืนยันยุติสัญญาสปอนเซอร์สายการบินรัสเซียอย่างเป็นทางการ,25 กุมภาพันธ์ 2022,สโมสรฟุตบอลแมนเชสเตอร์ ยูไนเต็ด ออกแถลงยืนยันว่าได้ทำการยุติสัญญาการสนับสนุนจาก Aeroflot สายการบินรัสเซียอย่างเป็นทางการ หลังจากประเทศยูเครนถูกกองทัพรัสเซียบุกตั้งแต่เมื่อวันพฤหัสบดีที่ผ่านมาการตอบโต้จากภาคส่วนต่างๆ ต่อการบุกรุกประเทศยูเครนโดยกองทัพรัสเซียยังมีอย่างต่อเนื่อง โดยล่าสุดแมนฯ ยูไนเต็ด สโมสรฟุตบอลยักษ์ใหญ่ของอังกฤษ เป็นอีกหนึ่งสโมสรที่แสดงจุดยืนไม่เห็นด้วยกับปฏิบัติการทางทหารดังกล่าวของรัสเซีย และได้ยุติสัญญากับ Aeroflot ที่เป็นผู้สนับสนุนสโมสรต่อเนื่องมาตั้งแต่ปี 2013 โดยจะเปลี่ยนแปลงพันธมิตรด้านสายการบินเป็นสายการบิน Turkish Airlines แทน“จากเหตุการณ์ในประเทศยูเครนทำให้เราได้ยกเลิกสิทธิ์การเป็นสปอนเซอร์ของ Aeroflot เราขอร่วมแสดงความห่วงใยพร้อมกับแฟนๆ ของเราทั่วโลกต่อผู้ที่ได้รับผลกระทบ” โฆษกสโมสรแมนฯ ยูไนเต็ดแถลงอ้างอิง:https://www.reuters.com/lifestyle/sports/man-utd-withdraws-russian-airline-aeroflots-sponsorship-rights-2022-02-25/?taid=6218cf503cade0000100b357&utm_campaign=trueAnthem:+Trending+Content&utm_medium=trueAnthem&utm_source=twitter,https://thestandard.co/manchester-united-confirmed-officially-terminate-russian-sponsor/
ลีดส์เตรียมแยกทางบิเอลซา พร้อมแต่งตั้ง เจสซี มาร์ช คุมทัพแทน,27 กุมภาพันธ์ 2022,ปรมาจารย์ลูกหนัง มาร์เซโล บิเอลซา เตรียมแยกทางกับลีดส์​ ยูไนเต็ดแล้ว หลังผลงานเลวร้ายต่อเนื่องโดยจะแต่งตั้ง เจสซี มาร์ช อดีตโค้ชแอร์เบ ไลป์ซิก เข้ามาคุมทัพแทนโดยหลังจากที่ลีดส์พ่ายต่อสเปอร์สขาดลอย 0-4 ในเกมพรีเมียร์ลีกเมื่อคืนวันเสาร์ (26 กุมภาพันธ์) ที่ผ่านมา ทำให้สถานการณ์ของสโมสรตกที่นั่งลำบากทันทีในการลุ้นต่อสู้เพื่อหนีการตกชั้น โดยผลงาน 5 นัดหลังสุด เสียประตูมากถึง 20 ลูก ส่งผลให้ฝ่ายบริหารของสโมสรพิจารณาอนาคตของยอดผู้จัดการทีมชาวอาร์เจนตินาทันทีตามรายงานล่าสุดขณะนี้ทนายความของลีดส์กำลังร่างสัญญาเพื่อเตรียมแยกทางด้วยดีกับกุนซือวัย 66 ปี ผู้ที่ยังคงเป็นที่รักของแฟนฟุตบอลลีดส์ เนื่องจากเข้ามากอบกู้สโมสร ช่วยพาทีมกลับสู่ลีกสูงสุดได้สำเร็จเป็นครั้งแรกในรอบ 16 ปี และมอบช่วงเวลาดีๆ ให้แก่สโมสร นับตั้งแต่เข้ามารับตำแหน่งเมื่อเดือนมิถุนายน 2018สำหรับคนที่จะเข้ามาทำหน้าที่แทนคือ เจสซี มาร์ช อดีตโค้ชทีมไลป์ซิก และเรดบูล ซัลซ์บวร์ก ซึ่งก่อนหน้านี้มีกระแสข่าวมาเป็นระยะว่าจะเข้ามาทำงานแทนบิเอลซา ที่เริ่มส่งสัญญาณว่าจะอำลาทีมหลังสิ้นสุดฤดูกาลในช่วงไม่กี่สัปดาห์ที่ผ่านมา แต่จากผลงานในช่วงนี้ทำให้การเปลี่ยนแปลงจะเกิดขึ้นเร็วกว่าที่วางแผนไว้อ้างอิง:https://www.theguardian.com/football/2022/feb/26/marcelo-bielsa-to-leave-leeds-jesse-marschhttps://www.bbc.com/sport/football/60540295,https://thestandard.co/leeds-united-cancel-marcelo-bielsa-contract/
ส่องผลงาน UCL ของแมนฯ ยูไนเต็ด หลังยุค เซอร์อเล็กซ์ เฟอร์กูสัน,13 ธันวาคม 2023,มีหลายสถิติที่ไม่ค่อยน่าจดจำเกิดขึ้นมากมายสำหรับแฟนบอลทัพปีศาจแดง หลังเกมที่แมนเชสเตอร์ ยูไนเต็ด เปิดโอลด์แทรฟฟอร์ดพ่ายบาเยิร์น มิวนิก 0-1 ในเกมยูฟ่าแชมเปียนส์ลีก รอบแบ่งกลุ่ม (กลุ่ม A) เมื่อคืนนี้โดยซ้ำร้ายที่สุดความปราชัยนี้ส่งให้พวกเขาจบอันดับที่ 4 ของตารางคะแนน พลาดโอกาสเข้ารอบ 16 ทีม รวมถึงการเข้าไปเล่นในรอบเพลย์ออฟของยูฟ่ายูโรปาลีกอย่างน่าเสียดายอย่างไรก็ตาม สำนักวิเคราะห์สถิติฟุตบอล Opta รายงานข้อมูลที่น่าสนใจว่า แมนฯ ยูไนเต็ด หลังยุค เซอร์อเล็กซ์ เฟอร์กูสัน มีผลงานในรายการยูฟ่าแชมเปียนส์ลีกที่ไม่สู้ดีนัก เนื่องจากตลอดเวลาร่วม 10 ปีที่ผ่านมา ทัพปีศาจแดงไปไกลที่สุดในรายการนี้คือรอบ 8 ทีมสุดท้าย และตกรอบแบ่งกลุ่ม UCL ไปแล้ว 3 จาก 7 ฤดูกาลที่ลงแข่งขันในศึกชิงถ้วยบิ๊กเอียร์,https://thestandard.co/ucl-manchester-united/
“ใครไม่อาย (แฟนบอล)อาย” 2023 ปีแห่งวิกฤตศรัทธาครั้งใหญ่ของฟุตบอลไทย,14 ธันวาคม 2023,"“ใครไม่อาย ผมอาย”นี่อาจเป็นประโยคคลาสสิกติดตัวของ พล.ต.อ. ดร.สมยศ พุ่มพันธุ์ม่วง นายกสมาคมกีฬาฟุตบอลแห่งประเทศไทยฯ ที่เคยได้ลั่นวาจาวิจารณ์ผลงานของทีมฟุตบอลทีมชาติไทยยุค โค้ชซิโก้-เกียรติศักดิ์ เสนาเมือง เมื่อปี 2017วันเวลาผ่านไปร่วม 6 ปี ประโยคดังกล่าวหวนคืนกลับมาอีกครั้ง เพียงแต่คนพูดไม่ใช่ ‘สมยศ’ แต่เป็นแฟนบอลชาวไทยหลายชีวิตที่โยนวลี “ใครไม่อาย ผมอาย” กลับคืนไปหานายกสมาคมกีฬาฟุตบอลแห่งประเทศไทยฯภายใต้เสียงวิพากษ์วิจารณ์ถึงความย่ำแย่ที่ไม่ได้เกิดขึ้นเฉพาะผลงานในสนาม หากแต่สะท้อนถึงการบริหารที่หนักไปทางล้มเหลวโดยเฉพาะช่วงครึ่งปีหลังของ 2023THE STANDARD ถือโอกาสช่วงสิ้นปีเล่าถึงเหตุการณ์สำคัญที่เกิดขึ้นกับวงการฟุตบอลทีมชาติไทยตลอดปี 2023 มาให้แฟนลูกหนังได้อ่านกันแบบเต็มอิ่ม รวมถึงวิเคราะห์สิ่งที่จะเกิดขึ้นกับวงการฟุตบอลไทยในอนาคตอันใกล้ หรือในปี 2024 ที่กำลังมีศึกชิงประมุขลูกหนังคนใหม่นั่นเองเปิดศักราช 2023 พร้อมแชมป์อาเซียนสมัยที่ 7ทัพช้างศึกชุดใหญ่ประเดิมต้นปีด้วยการลงแข่งรายการฟุตบอลเอเอฟเอฟ มิตซูบิชิ อิเล็คทริค คัพ 2022 หรืออาเซียนคัพ (เดิมทีแข่งลากยาวมาตั้งแต่ปลายปี 2022)ซึ่งผลปรากฏว่า ทีมชาติไทยในการคุมทีมของ มาโน โพลกิง พาทีมทะลุสู่รอบชิงชนะเลิศ พบกับคู่ปรับตลอดกาลอย่างเวียดนาม โดยเกมแรกแข่งกันที่มีดินห์สเตเดียม ทีมไทยกับเวียดนามของพัคฮังซอที่ประกาศคุมทัพดาวทองเป็นรายการสุดท้ายก่อนลาทีม เสมอกันก่อนนัดแรก 2-2จากนั้นนัดที่สองกลับมาเตะที่สนามธรรมศาสตร์สเตเดียม ทีมชาติไทยได้ ธีราทร บุญมาทัน ซัลโวระยะ 25 หลา บอลพุ่งเสียบเสาไกลอย่างสวยงาม พาให้ทีมไทยชนะเวียดนาม ด้วยสกอร์รวม 3-2 พร้อมชูถ้วยฉลองแชมป์อาเซียนสมัยที่ 7 ต่อหน้าแฟนบอลร่วม 19,306 ชีวิตอย่างยิ่งใหญ่ซีเกมส์ 2023 กับแมตช์นัดชิงฯ สุดอัปยศถัดมาเป็นการแข่งขันฟุตบอลในการแข่งขันมหกรรมกีฬาซีเกมส์ 2023 ที่ประเทศกัมพูชา ซึ่งรายการนี้จะเป็นการใช้นักเตะทีมชาติไทยรุ่นอายุไม่เกิน 23 ปี (U23) โดยมี โค้ชหระ-อิสสระ ศรีทะโร เป็นหัวหน้าผู้ฝึกสอนระหว่างทัวร์นาเมนต์ ในรอบแบ่งกลุ่มทีมชาติไทยที่ดูเหมือนจะยังประสบปัญหาเรื่องความพร้อม ความฟิตของนักเตะอยู่บ้าง แต่ยังสามารถเอาตัวรอดด้วยการจบอันดับที่ 1 ของกลุ่ม (กลุ่ม B) ผ่านเข้ารอบรองฯ (4 ทีมสุดท้าย) ได้สำเร็จรอบ 4 ทีมสุดท้ายทีมไทยผ่านเมียนมาได้แบบสบายมือกับสกอร์ 3-0 พร้อมเดินหน้าเข้าชิงฯ เหรียญทองกับอินโดนีเซีย ที่หักด่านเวียดนามมา 3-2รอบชิงชนะเลิศเกมดำเนินไปตามปกติ และเสมอกันในเวลา 90 นาทีที่ 2-2 ต้องไปต่อเวลาพิเศษตัดสินทว่าในช่วง 30 นาทีนี้เองที่บทดราม่าได้เริ่มขึ้น เมื่อเกมช่วงต่อเวลาพิเศษเริ่มมาได้ไม่ถึงนาที ฝั่งอินโดนีเซียมายิงแซงนำ 3-2 ซึ่งสถานการณ์ในสนามอาจดูปกติ แต่ไม่ใช่กับข้างสนาม เมื่อสตาฟฟ์โค้ชของไทยและอินโดนีเซียเกิดทะเลาะกัน และในช็อตเดียวกัน โสภณวิชญ์ รักญาติ ผู้รักษาประตูของไทยที่ไปเล่นนอกเกมใส่ผู้เล่นอินโดนีเซีย ทำให้ทีมไทยเหลือ 10 คน (เช่นเดียวกับนักเตะอินโดนีเซียที่โดนใบแดง 1 คน)หลังจากนั้นเกมในสนามเต็มไปด้วยความวุ่นวายและอารมณ์ที่เดือดดาล โดยทีมไทยมาเหลือผู้เล่น 9 คน โจนาธาน เข็มดี ไปทำฟาล์วใส่ผู้เล่นอินโดนีเซียโดนใบเหลือง 2 ใบ เป็นใบแดงออกจากสนามไปอีกคน และอินโดนีเซียก็มายิงนำห่างเป็น 4-2เคราะห์ร้ายยังไม่หมด ทีมไทยมาเสีย ธีรศักดิ์ เผยพิมาย จากการโดนใบเหลืองที่ 2 อีกคน ทำให้ช่วงท้ายทีมไทยเหลือผู้เล่น 8 คน บวกกับมีผู้เล่นเจ็บอีกคนซึ่งหมดโควตาเปลี่ยนตัวแล้ว ทำให้ในสนามตอนไหนเหลือผู้เล่นไทยเพียง 7 คนก่อนโดนยิงตอกฝาโลงในนาทีที่ 119 จาก เบ็คแฮม ปุตรา และทำให้จบเกมทีมไทยพ่ายให้กับอินโดนีเซียแบบย่อยยับ 2-5 คว้าเหรียญเงินมาเป็นรางวัลปลอบใจหลังจากจบรายการนี้ เหตุการณ์ดราม่าท้ายเกมที่เกิดขึ้นถูกหยิบไปพูดถึงในกระแสลบบนโลกออนไลน์จำนวนมาก ก่อนที่สมาคมกีฬาฟุตบอลแห่งประเทศไทยฯ จะจัดการลงโทษพักงาน 3 สตาฟฟ์โค้ชเป็นเวลา 1 ปี ด้านโสภณวิชญ์และธีรภักดิ์ถูกแบน 6 เดือน กรณีใช้ความรุนแรงในนัดชิงฯ​ ซีเกมส์ครั้งนี้อลหม่านมูลค่าลิขสิทธิ์ไทยลีก 1,000 ล้าน เหลือ 50 ล้านบาท!ตัดเลี่ยนกับวงการบอลทีมชาติไทยด้วยประเด็นที่ทำให้แฟนบอลพากันเอามือทาบอกแบบไม่ได้นัดหมาย นั่นคือเรื่องของมูลค่าลิขสิทธิ์ไทยลีก ที่ช่วงเวลาหนึ่งเคยขึ้นไปสูงถึงปีละ 1,000 ล้านบาท แต่ปัจจุบันมูลค่านั้น หล่นมาเหลือเพียง 50 ล้านบาทต่อ 1 ฤดูกาล จนทำให้เกิดปัญหาไร้แพลตฟอร์มใหญ่มายื่นซื้อลิขสิทธถ่ายทอดสด ทั้งที่ฟุตบอลลีกใกล้จะเปิดฤดูกาลแล้วเหตุการณ์นี้เป็นปัญหาที่ถูกซุกใต้พรม และในที่สุดมันถูกเปิดเผยอย่างชัดเจนในปีนี้ เรื่องนี้ส่งผลกระทบร้ายแรงกับบรรดาทีมใหญ่ในไทยลีก 1 ไปจนถึงทีมในระดับลีกรองลงไปอย่างหลีกเลี่ยงไม่ได้ปัญหาที่เกิดขึ้นมีปัจจัยเกี่ยวข้องจากหลายองค์ประกอบ ทั้งวิกฤตโควิดช่วงที่ผ่านมา, เสน่ห์ความน่าสนใจของฟุตบอลลีกอาชีพไทยที่ลดลง และแนวทางการบริหารที่เมื่อผลลัพธ์ที่ได้ออกมาเป็นแบบนี้ก็ต้องยอมรับว่ามันมีปัญหาจริงๆประเด็นนี้นำไปสู่การเสนอทางออกจากบรรดาทีมจากไทยลีก 1 นั่นคือการขอแยกตัวไทยลีก 1 ออกจากสมาคมกีฬาฟุตบอลแห่งประเทศไทย เพื่อออกมาตั้งบริษัทใหม่และดูแลสิทธิประโยชน์ด้วยตัวเอง คล้ายกับที่พรีเมียร์ลีกอังกฤษเคยทำอย่างไรก็ตาม เรื่องนี้ทางสมาคมกีฬาฟุตบอลฯ ยังไม่ไฟเขียวให้เกิดขึ้นในทันที หากแต่มีการตั้งคณะกรรมการเพื่อศึกษารายละเอียดและพิจารณาแนวทางการแยกตัวไทยลีก 1 ออกจากสมาคมฯขณะที่บทสรุปเรื่องการถ่ายทอดสด รีโว่ ไทยลีก ฤดูกาล 2023/24 ที่คาราคาซังอยู่นานก็ทำให้ได้แนวทางใหม่ นั่นคือการได้ 3 แพลตฟอร์มใหญ่ของประเทศไทย รับหน้าที่ถ่ายทอดสดการแข่งขันเป็นที่เรียบร้อยแล้ว ประกอบด้วย AIS PLAY, TrueVisions (TrueVisions NOW) และ 3BB GIGATVพร้อมมอบสิทธิ์ให้สโมสรไทยลีก 1 นำสัญญาณไปถ่ายทอดในช่องทางของสโมสร หรือเผยแพร่เพื่อสร้างรายได้ในการสนับสนุนสโมสร แต่ต้องเป็นไปตามเงื่อนไขที่สมาคมฟุตบอลไทยฯ กำหนดบทความที่เกี่ยวข้อง:ไทยลีกเตรียมแยกตัว? ย้อนรอยการแยกตัวพรีเมียร์ลีก จุดเปลี่ยนวงการฟุตบอลอังกฤษระเบิดเวลาเสียงดัง ‘ตู้มมม!’ ในวันที่ไทยบุกแพ้จอร์เจียยับ 0-8ระยะทางจากศึกชิงแชมป์อาเซียน > คิงส์คัพ ครั้งที่ 49 > โปรแกรมฟีฟ่าเดย์เดือนตุลาคม มีเวลาให้ มาโน โพลกิง (กุนซือในเวลานั้น) รวมถึงทีมงานและทีมบริหารที่เกี่ยวข้องได้เตรียมตัวเตรียมทีมนานถึง 10 เดือนเต็ม ภายใต้ความคาดหวังจากแฟนบอลไทยที่ตั้งตารอจะได้นักเตะชุดใหญ่ถูกเรียกมาเข้าแคมป์ทีมชาติ เพื่อเตรียมทีมลุยรายการใหญ่ที่คนทั้งชาติรอคอยอย่างฟุตบอลโลก 2026 รอบคัดบอลโลก โซนเอเชียอีกทั้งโปรแกรมอุ่นแข้งทัวร์ยุโรป 2 นัด (จอร์เจียและเอสโตเนีย) ถูกคอนเฟิร์มคิวอย่างเป็นทางการเมื่อเดือนกุมภาพันธ์ที่ผ่านมาทว่าทุกอย่างกลับพังลงไม่เป็นท่า มาโนและทีมชาติไทยไม่อาจพานักเตะกำลังหลักบินไปอุ่นเครื่องที่ยุโรปตามความคาดหวัง เหตุเพราะนักเตะบางส่วนมีอาการบาดเจ็บ และหลายคน ‘ติดภารกิจ’ รับใช้สโมสรสิ่งที่มาโนทำได้ดีที่สุดในเวลานั้นคือการเรียกเด็กๆ ชุด U23 เข้ามาเสริมทัพในช่วงเวลาที่แสนสั้น เพื่อผสมโรงกับผู้เล่นชุดใหญ่บางส่วน ที่ต้นสังกัดไทยลีกบางทีมใจดีส่งมาให้ทีมชาติได้ใช้งานสวนทางกับคู่แข่งที่มีคิวอุ่นเครื่องนัดแรกอย่างจอร์เจีย ที่เรียกผู้เล่นตัวหลักมาอย่างครบครัน ทั้ง ควิชา ควารัตสเคเลีย ดาวเตะคนดังจากนาโปลี, จอร์จ มิเคาตาดเซ กองหน้าของอาแจกซ์ อัมสเตอร์ดัม และอีกหลายคนที่แม้จะไม่คุ้นชื่อ แต่ฝีเท้านั้นจัดจ้านตามแบบฉบับลูกหนังยุโรปผลที่ออกมาคือ ทีมไทยถูกจอร์เจียถลุงในครึ่งแรก 6-0 และมาบวกในครึ่งหลังอีก 2 ลูก ท้ายที่สุดเกม 90 นาทีจบลงที่สกอร์ ‘จอร์เจีย 8-0 ไทย’หลังจบแมตช์นี้เสียงวิพากษ์วิจารณ์ของแฟนบอลชาวไทยดังทะลุโลกโซเชียลออกมาสู่โลกแห่งความเป็นจริง ไม่ต่างจากเสียงระเบิดเวลาที่มันถึงจุดที่ต้องระเบิดตัวเองภาพรวมเสียงวิจารณ์ของปัญหานี้ไม่ได้ไปตกอยู่ที่ทีมงานสตาฟฟ์หรือนักเตะที่บินไปอุ่นเครื่องครั้งนี้ หากแต่เป็นผู้บริหารของสมาคมฟุตบอลไทยฯ รวมถึงบริษัทไทยลีกในฐานะผู้ออกโปรแกรมแข่งขันฟุตบอลลีก และโดยเฉพาะ พล.ต.อ. ดร.สมยศ ที่ถูกแซวว่าเป็นนายกฟุตบอลปล่อยจอย ต้องรับเสียงเหล่านี้ไปเต็มๆกับคำถามที่ว่า เมื่อไรการบริหารจัดการโปรแกรมในระดับสโมสรและทีมชาติจะสอดคล้องและเดินหน้าไปพร้อมกันเสียที!?และมันถึงเวลาหรือยังที่ผู้บริหารไทยลีกหรือผู้มีอำนาจที่เกี่ยวข้องควรหาเวลาสะสางปัญหานี้อย่างจริงจัง ทำให้โปรแกรมสโมสรและทีมชาติอยู่ในจุดที่ลงตัวและเกื้อกูลต่อกัน เพื่อให้สโมสรสามารถปล่อยนักเตะเข้าแคมป์ทีมชาติอย่างไม่ต้องห่วงหน้าพะวงหลังแบบที่เป็นอยู่ในปัจจุบันบทความที่เกี่ยวข้อง:‘การบริหารจัดการ’ บทเรียนสำคัญของวงการกีฬาไทยในปี 2023Good Bye Mano, Welcome Ishiiท่ามกลางแรงแค้นของแฟนบอลที่มีต่อสมาคมฯ วันเวลาล่วงเลยมาถึงรายการ ฟุตบอลโลก 2026 รอบคัดบอลโลกโซนเอเชีย (รอบที่ 2) และหนนี้ มาโน โพลกิง ได้ผู้เล่นกำลังหลัก (อย่างที่ควรจะได้ตั้งแต่ช่วงอุ่นเครื่องที่ยุโรป) พร้อมไฮไลต์สำคัญคือการได้กลับไปเล่นในสนามราชมังคลากีฬาสถานในรอบ 5 ปีของทัพช้างศึกแต่ปรากฏว่าทีมชาติไทยลงเล่นเกมนัดนี้ได้ไม่สมความคาดหวังของแฟนๆ เท่าไรนัก แม้มีช่วงที่ได้ออกนำ 1-0 จากลูกยิงสุดสวยของ สารัช อยู่เย็น แต่หลังจากนั้นทีมชาติจีนสามารถยิงแซงได้ 2 ประตูรวด และยันจบเกมด้วยการบุกมาชนะไทย 2-1 พร้อมชิง 3 แต้มติดมือออกไปถึงตรงนี้ความเชื่อมั่นในตัวมาโนของแฟนบอลจำนวนไม่น้อยเริ่มถดถอยลงเรื่อยๆ แม้นัดที่ 2 ทีมไทยจะบุกไปพิชิตสิงคโปร์ 3-1 และเก็บ 3 แต้มสำคัญมาพร้อมขยับขึ้นที่ 2 ของกลุ่ม Cแต่ฟางเส้นสุดท้ายได้มอดดับลงไปแล้ว เพราะหลังกลับถึงไทยไม่กี่ชั่วโมง มาดามแป้ง-นวลพรรณ ล่ำซำ ผู้จัดการทัพช้างศึก ออกแถลงการณ์ประกาศแยกทางกับ มาโน โพลกิง อย่างเป็นทางการ ด้วยเหตุผลที่ว่า ‘ผลงานในฟุตบอลโลก 2026 รอบคัดเลือก โซนเอเชีย ไม่เป็นไปตามเป้า’พร้อมกันนั้น มาดามแป้งประกาศแต่งตั้ง มาซาทาดะ อิชิอิ เข้ามาทำหน้าที่หัวหน้าผู้ฝึกสอนทีมชาติไทยคนใหม่ทันทีบทความที่เกี่ยวข้อง:มาซาทาดะ อิชิอิ กุนซือใหม่ป้ายแดง ผู้ถูกเลือกให้มากู้วิกฤตศรัทธาบอลไทยท่ามกลางวิกฤตศรัทธาของแฟนบอลที่มีต่อฟุตบอลทีมชาติไทย มาดามแป้งมองว่า ‘อิชิอิคือคนที่ใช่’ ในการกอบกู้ผลงานรวมถึงความเชื่อมั่นของแฟนบอลไทยให้กลับมาอย่างดังเดิม“ด้วยเงื่อนไขเวลาที่จำกัด ก่อนถึงเอเชียนคัพรอบสุดท้ายที่กาตาร์ในเดือนมกราคม 2024 และคัดบอลโลกที่เหลืออีก 4 นัด เราต้องเลือกโค้ชที่รู้จัก คุ้นเคย และมีข้อมูลผู้เล่นทีมชาติไทยมากที่สุด รวมถึงโค้ชอิชิอิยังมีประสบการณ์และผลงานอันเป็นที่ประจักษ์ในระดับเจลีก ไทยลีก รวมถึงบนเวทีฟุตบอลระดับชิงแชมป์สโมสรโลกด้วย และที่สำคัญ ญี่ปุ่นยังเป็นประเทศต้นแบบในเชิงฟุตบอลของเอเชีย และอยู่ในอันดับท็อป 20 ของโลก“ดังนั้นเชื่อว่าโค้ชอิชิอิคือบุคคลที่เหมาะสมที่สุดสำหรับเราในตอนนี้ และแป้งพร้อมสนับสนุนการทำงานอย่างเต็มที่” มาดามแป้งกล่าวอย่างไรก็ตาม การโดดกลับมารับเผือกร้อนของอิชิอิหนนี้จะไม่ใช่งานง่ายอย่างที่เขาเคยทำครั้งเมื่ออยู่กับสมุทรปราการ ซิตี้ รวมถึงบุรีรัมย์ ยูไนเต็ด ที่เขาพาทัพปราสาทสายฟ้าคว้าทริปเปิลแชมป์ 2 ฤดูกาลติดต่อกันเพราะโปรแกรมช่วง 5 นัดแรกอย่างเป็นทางการของอิชิอินั้นจัดว่าปราบเซียนไม่น้อย ไล่ตั้งแต่เกมอุ่นเครื่องกับทีมชาติญี่ปุ่นในวันที่ 1 มกราคม 2024 ก่อนจะกลับมาเล่นในศึกเอเชียนคัพ ช่วงวันที่ 12 มกราคม ถึง 10 กุมภาพันธ์ 2024 โดยทีมชาติไทยจะเริ่มเล่นในรอบแบ่งกลุ่ม (กลุ่ม F) กับทีมชาติคีร์กีซสถาน, โอมาน และซาอุดีอาระเบีย ในระหว่างวันที่ 16-25 มกราคม 2024ส่วนโปรแกรมการแข่งขันฟุตบอลโลก 2026 รอบคัดเลือก โซนเอเชีย (กลุ่ม C) นัดที่ 3 จะกลับมาเตะในวันที่ 21 มีนาคม 2024 โดยทีมชาติไทยจะบุกไปเยือนทีมชาติเกาหลีใต้ ซึ่งถือเป็นโปรแกรมเดือดต้นปีที่น่าจะท้าทายอิชิอิอยู่ไม่น้อย2024 ศึกชิงประมุขลูกหนังไทยคนใหม่เป็นหนึ่งในอีเวนต์ใหญ่ของวงการฟุตบอลไทยที่ได้เริ่มต้นขึ้นแล้ว นั่นคือการเลือกตั้งนายกสมาคมกีฬาฟุตบอลแห่งประเทศไทยฯ คนใหม่ หลังจาก พล.ต.อ. ดร.สมยศ พุ่มพันธุ์ม่วง นายกสมาคมกีฬาฟุตบอลแห่งประเทศไทยฯ คนปัจจุบันที่กำลังจะหมดวาระในวันที่ 8 กุมภาพันธ์ 2024 ประกาศเตรียมวางมืออย่างเป็นทางการ โดยจะไม่ลงสมัครชิงนายกสมาคมฯ​ เป็นสมัยที่ 3โดยปัจจุบันมี 4 แคนดิเดตหลักๆ ที่มีข่าวปรากฏตามหน้าสื่อ และเดินทางไปยื่นใบสมัครชิงนายกสมาคมกีฬาฟุตบอลแห่งประเทศไทยฯ กันเป็นที่เรียบร้อยแล้วคนแรกคือ มาดามแป้ง-นวลพรรณ ล่ำซำ ผู้จัดการทีมฟุตบอลทีมชาติไทย ที่ได้เปิดตัวและเดินทางไปหย่อนใบสมัครด้วยตัวเอง ที่มีเอกสารรับรองการยื่นสมัครจากสโมสรสมาชิกมากถึง 65 ทีม และก่อนหน้านั้นได้เปิดตัวทีมสภากรรมการทั้ง 18 คน นำโดย ปวิณ ภิรมย์ภักดี (ประธานสโมสรบีจี ปทุม ยูไนเต็ด), อรรณพ สิงห์โตทอง, ดร.ชาญวิทย์ ผลชีวินพร้อมได้ เนวิน ชิดชอบ ประธานบริหารสโมสรฟุตบอลบุรีรัมย์ ยูไนเต็ด เข้ามาเป็นที่ปรึกษา ภายใต้สโลแกน ‘Better Together: Team Thailand บอลไทยรวมใจ พัฒนาไปด้วยกัน’คนที่ 2 คือ วรงค์ ทิวทัศน์ อดีตเลขานุการฝ่ายจัดการแข่งขัน บริษัท ไทยลีก จำกัด พร้อมทีมงานบางส่วนอย่าง ธีรณา เศรษฐสมภพ, ดร.วิศิษฐ์ กาญจโนภาศ ได้ปรากฏตัวต่อหน้าสื่อในวันยื่นใบสมัครชิงนายกสมาคมกีฬาฟุตบอลแห่งประเทศไทยฯ กับสโลแกน ‘Get It Right’ 3 ประเด็นใหญ่ที่ต้องแก้ โครงสร้าง-มูลค่า-ความถูกต้องคนที่ 3 คือ พอลลีน งามพริ้ง อดีตประธานเชียร์ไทยพาวเวอร์ พร้อมทีมงานบางส่วน เช่น พีรพล เอื้ออารียกูล พิธีกรรายการกีฬา และ เฉลิมวุฒิ สง่าพล กับ พิชัย คงศรี สองอดีตนักเตะทีมชาติไทย ได้ร่วมเดินทางมาพบปะกับสื่อมวลชนและยื่นใบสมัครไปเป็นที่เรียบร้อย พร้อมชูจุดเด่นของทีมว่า “พร้อมทำงานจริง ไม่ใช่รอเข้าประชุมเพียงอย่างเดียว”คนที่ 4 คือ ธนศักดิ์ สุระประเสริฐ อุปนายกสมาคมกีฬาฟุตบอลแห่งประเทศไทยฯ ที่ได้ส่ง โค้ชอาร์ท-สาวิน จรัสเพชรานันท์ โค้ชทีมฟุตบอลหญิงไทย เป็นตัวแทนในการยื่นเอกสารสมัครชิงนายกสมาคมกีฬาฟุตบอลแห่งประเทศไทยฯ ในครั้งนี้คนที่ 5 คือ สุรชัย นิวาสพันธุ์ อดีตนักฟุตบอลและโค้ช ที่ปัจจุบันทำอาชีพเป็นทนายความและคนที่ 6 คือ คมกฤช นภาลัย อดีตผู้สื่อข่าวกีฬาชื่อดัง เจ้าของนามปากกา ‘อ๋อ วังโอ่ง’ นับเป็นผู้สมัครคนสุดท้ายของการชิงตำแหน่งนายกสมาคมกีฬาฟุตบอลแห่งประเทศไทยฯ หนนี้โดยกำหนดการเลือกตั้งจะมีขึ้นในวันพฤหัสบดีที่ 8 กุมภาพันธ์ปีหน้า และไม่ว่าผลการเลือกตั้งครั้งหน้าจะมีผลลัพธ์เป็นอย่างไร แต่สัญญาณแห่งการเปลี่ยนแปลงของวงการบอลไทยมันกำลังเกิดขึ้นแล้วแต่จะเปลี่ยนไปในทิศทางไหน ท้ายปี 2024 เราจะมาถอดบทเรียนกันอีกครั้ง 🫡ถึงตรงนี้เชื่อว่า…แฟนบอลไทยไม่เคยรู้สึกอายกับนักเตะไทยในนามทีมชาติ เพราะนักเตะทุกคนทำหน้าที่ของตัวเองอย่างดีที่สุดแล้วหากแต่เป็นความ ‘อาย’ ที่มีต่อความล้มเหลวในการบริหารจัดการของบรรดาผู้มีส่วนเกี่ยวข้อง จนทำให้แฟนบอลไม่มีโอกาสได้เห็นฟุตบอลทีมชาติไทย หนึ่งใน ‘กีฬามหาชน’ มีศักยภาพสูงอย่างควรจะเป็นท้ายที่สุดในฐานะคนไทยที่ชื่นชอบในกีฬาฟุตบอล เราหวังเป็นอย่างยิ่งว่าการเริ่มต้นใหม่กับหัวหน้าผู้ฝึกสอนคนใหม่ ทีมสตาฟฟ์โค้ชคนใหม่ รวมถึงใครก็ตามที่จะชนะการเลือกตั้งเข้ามาเป็นนายกสมาคมฯ คนใหม่ ช่วยเข้ามาแก้ไขจุดผิดพลาด ชุบชีวิตบอลไทย กอบกู้ศรัทธาแฟนบอล และทำให้พวกเขาไม่ต้องรู้สึกเสียดายกับความรู้สึกที่ว่า บอลไทยควรไปได้ไกลกว่านี้เพราะเราไม่อยากรู้สึก ‘อาย’ อีกต่อไปแล้วอ้างอิง:https://thestandard.co/thailand-vietnam-aff-cup-2022-2/https://thestandard.co/thai-national-football-team-silver-medal/https://www.facebook.com/thestandardth/posts/3346147625678106/?locale=af_ZAhttps://thestandard.co/thai-league-1-management-model/https://thestandard.co/thai-league-2023-24-update/https://thestandard.co/masatada-ishii-5-programs-for-thailand-national-team/https://pantip.com/topic/41539531",https://thestandard.co/thailand-football-2023-trust-crisis/
‘Neverkusen’ ชาบี อลอนโซ กับทีมฟุตบอลสุดมหัศจรรย์ของเขา,15 ธันวาคม 2023,"ฟุตบอลลีกยุโรปเปิดฉากมาร่วม 4 เดือน มีเพียงทีมเดียวเท่านั้นที่ยังสะกดคำว่า ‘แพ้’ ไม่เป็นทีมนั้นคือไบเออร์ เลเวอร์คูเซน เจ้าของสมญา ‘ห้างขายยา’ ที่กลายเป็นปรากฏการณ์ทางเกมลูกหนังที่น่าสนใจเป็นอย่างยิ่ง เพราะในฤดูกาลนี้ลงสนามไปแล้ว 23 นัด ชนะไปถึง 20 นัด เสมอ 3 และไม่แพ้ใครแม้แต่เกมเดียวล่าสุดคือเกมที่ถล่มโมลด์ คู่แข่งจากนอร์เวย์ด้วยสกอร์ขาดลอย 5-0 ยึดแชมป์กลุ่มในรายการยูฟ่ายูโรปาลีกมาครองได้อย่างสบายๆ ไม่นับการนำจ่าฝูงบุนเดสลีกาที่ยึดครองอย่างเหนียวแน่นนั่นทำให้พวกเขาได้รับการเรียกขาน (อย่างน้อยจนถึงตอนนี้) ว่า ‘Neverkusen’ เพราะไม่เคยแพ้ใคร เป็นจ่าฝูงบุนเดสลีกาแน่นอนว่าคนที่ได้รับการยกย่องมากที่สุดคือนายใหญ่ของทีมอย่าง ชาบี อลอนโซ อดีตกองกลางที่ได้รับการยกย่องว่าเหนือชั้นและสง่างามมากที่สุดคนหนึ่งของโลกPassmaster คนนี้สร้างเลเวอร์คูเซนให้เป็นทีมมหัศจรรย์ได้อย่างไร?ระบบชัดเจน รู้หน้าที่ มีวินัยชาบี อลอนโซ เข้ามารับตำแหน่งในทีมเลเวอร์คูเซนต่อจาก เกราร์โด เซโอเน ตั้งแต่เดือนตุลาคมเมื่อปีที่แล้วแบบสร้างความประหลาดใจให้กับใครหลายคนไม่น้อย เพราะไม่มีประสบการณ์ในการทำงานคุมทีมชุดใหญ่มาก่อน มีแค่การคุมทีมเยาวชน U-14 ของเรอัล มาดริด ก่อนจะมาคุมทีมชุดบีของเรอัล โซเซียดาด สโมสรแรกของชีวิตเท่านั้นแต่ว่าอดีตกองกลางจอมวางบอลสามารถพิสูจน์ตัวเองได้อย่างรวดเร็ว โดยที่แทบไม่ต้องพูดอะไรให้มากความคำพูดของอลอนโซจะถูกส่งผ่านผลงานของเลเวอร์คูเซนในสนามเท่านั้นในเวลาไม่นาน นายใหญ่ชาวสเปนซึ่งเติบโตจากครอบครัวฟุตบอลตัวจริงก็ค่อยๆ เปลี่ยนแปลงเลเวอร์คูเซนให้กลายเป็นทีมฟุตบอลที่เล่นเป็นระบบสมัยใหม่ โดยระบบที่อลอนโซวางไว้สำหรับเลเวอร์คูเซนคือระบบ 3-4-2-1จากผลงานน่าประทับใจเมื่อปีกลาย ในช่วงปิดฤดูกาลที่ผ่านมาอลอนโซได้ 4 นักเตะใหม่เข้ามาเติมเต็มทีม ได้แก่ กรานิต ชากา, อเล็กซ์ กริมัลโด, โยนาส ฮอฟมันน์ และ วิคเตอร์ โบนิเฟซ ที่เข้าประจำการในแต่ละจุดที่อลอนโซวางเอาไว้ได้อย่างลงตัวยกตัวอย่างเช่น ชากา ห้องเครื่องที่ถูกดึงตัวมาจากอาร์เซนอล ยืนจับคู่กับ เอเซเกียล ปาลาซิออส คอยขับเคลื่อนแดนกลาง โดยมีกริมัลโดและ เฌเรมี ฟริมปง ทำหน้าที่อยู่ริมเส้น ส่วนหน้าที่ในการสร้างสรรค์เป็นของฮอฟมันน์และ ฟลอเรียน เวิร์ตซ์ ที่เล่นในแบบ Double 10 ที่จะสนับสนุนโบนิเฟซที่เป็นหัวหอกล่าสังหารนักเตะแต่ละคนในทีมเลเวอร์คูเซนมีตำแหน่งและบทบาทที่ชัดเจน ทุกคนรู้หน้าที่ มีวินัย และใส่หัวใจลงในสนามความต่อเนื่องคือหัวใจสิ่งที่ทำให้เลเวอร์คูเซนรักษาฟอร์มการเล่นที่ดีเอาไว้ได้อย่างสม่ำเสมอไม่ได้อยู่แค่เรื่องของระบบการเล่นอย่างเดียว แต่มีเรื่องการจัดทีมด้วย ซึ่งเป็นสิ่งที่ ชาบี อลอนโซ ให้ความสำคัญอย่างมากสถิติที่น่าสนใจคืออลอนโซมีการเปลี่ยนแปลงทีมน้อยมาก นับจากเปิดฤดูกาลเป็นต้นมาจนถึงต้นเดือนธันวาคม มีการเปลี่ยนแปลงทีมเพียงแค่ 8 ครั้งเท่านั้น น้อยที่สุดในบุนเดสลีกา โดยที่ทีมที่เปลี่ยนแปลงตัวผู้เล่นรองลงมาคือโบคุม และไฮเดินไฮม์ยังมีการเปลี่ยนแปลงทีมถึง 16 ครั้ง13 นัดแรกในบุนเดสลีกา เลเวอร์คูเซนยังใช้ผู้เล่นชุดเดิมถึง 9 นัดด้วยกัน และมีผู้เล่นถึง 7 คนที่ลงสนามทุกนัด ขณะที่อีก 3 คนเป็นตัวจริง 10 นัดการไม่เปลี่ยนแปลงทีมดูจะเป็นสิ่งที่เหมือนไม่น่าเข้ากับฟุตบอลสมัยใหม่ที่โค้ชมักจะเปลี่ยนแปลงทีมเพื่อรักษาสภาพร่างกายของผู้เล่นเอาไว้ แต่สำหรับอลอนโซและเลเวอร์คูเซนแล้ว ตราบใดที่ไม่มีปัญหาอาการบาดเจ็บและทีมไม่ได้บอบช้ำจนเกินไป เขาพร้อมจะเลือกชุดที่ดีที่สุดลงเสมอแต่ในเวลาเดียวกัน ทีมก็มีนักเตะที่พร้อมจะก้าวขึ้นมาทดแทนได้เหมือนกัน ด้วยนักเตะอย่าง พาทริก ชิก, โจซิป สตานิซิช และ ปิเอโร ฮินคาปีไดนาโมและไดนามิกฟุตบอลในแบบของเลเวอร์คูเซนนั้นเป็นฟุตบอลที่ ‘ตูมตาม’ตูมตามในความหมายถึงเวลาบุกก็บุกอย่างรวดเร็วเหมือนสายฟ้าฟาด มีความแม่นยำในการเข้าทำสูง ในขณะที่หากพวกเขาเสียการครองบอลขึ้นมาก็พร้อมที่จะช่วงชิงบอลกลับมาให้ได้โดยเร็วที่สุดเมื่อมองไปยังสถิติของเกมรุก เลเวอร์คูเซนยังเป็นทีมที่มีการกระจายเกมบุกได้ดีกว่าทีมไหนในบุนเดสลีกา โดยพวกเขาจะขึ้นเกมทางซ้าย 29 เปอร์เซ็นต์, ทางขวา 33 เปอร์เซ็นต์ เช่นกันกับการเจาะพื้นที่ด้านในซ้าย (Inside Left) และด้านในขวา (Inside Right) อยู่ที่ 18 และ 20 เปอร์เซ็นต์เรียกได้ว่าเกลี่ยเกมบุกมาจากทุกทิศทุกทางเป็นพายุบุแคมนักเตะที่ดูจะมีความสำคัญมากในทีมคือตัวริมเส้นอย่างกริมัลโดและฟริมปง ที่สร้างสรรค์เกมจากริมเส้น โดยทั้งคู่ทำไปแล้ว 9 ประตูกับอีก 9 แอสซิสต์ แม้ว่าตำแหน่งเฉลี่ยของพวกเขาในสนามจะอยู่ค่อนข้างลึกก็ตามกระนั้นจำนวนประตูที่ได้ส่วนใหญ่มาจากการเจาะพื้นที่ตรงกลางสนาม ซึ่งมีชากา, ปาลาซิออส, เวิร์ตซ์ และฮอฟมันน์ คอยสร้างสรรค์ โดยคิดเป็นจำนวนถึง 65 เปอร์เซ็นต์ จากจำนวนประตูทั้งหมดที่ทำได้ในบุนเดสลีกาไม่มีผู้รับเหมา มีแต่เราช่วยกันเลเวอร์คูเซนอาจจะมีสตาร์เจ้าเก่าอย่างไอ้หนูมหัศจรรย์ ฟลอเรียน เวิร์ตซ์ และสตาร์หน้าใหม่อย่าง วิคเตอร์ โบนิเฟซ ที่ถูกจับตามองมากเป็นพิเศษแต่ความพิเศษที่แท้จริงสำหรับเลเวอร์คูเซนของอลอนโซคือการที่พวกเขาไม่ฝากความหวังไว้กับใครคนใดคนหนึ่งในฤดูกาลนี้ เลเวอร์คูเซนมีนักเตะที่ทำประตูมากถึง 11 คน ซึ่งรวมถึงนักเตะอย่าง โอดิลอน คอสซูนู, นาธาน เทลลา, กริมัลโด และ โจนาธาน ทาห์ ที่มีชื่อเป็นผู้ทำประตูด้วยเช่นกัน กระนั้นโบนิเฟซในฐานะผู้รับผิดชอบหลักก็ทำผลงานได้ในระดับดี ทำไปแล้ว 8 ประตูกับอีก 6 แอสซิสต์ในบุนเดสลีกาส่วนผลงานรวมใน 23 นัดที่ผ่านมานั้น?เลเวอร์คูเซนยิงไปแล้ว 74 ประตูในทุกรายการ!เสีย 10 ประตูและรักษาคลีนชีต (ไม่เสียประตูในเกม) ถึง 10 จาก 23 นัดอาวุธลับลูกเซ็ตเพลย์ถึงแม้ว่าเลเวอร์คูเซนจะเป็นทีมที่เล่นอย่างวูบวาบ แต่พวกเขาก็พกอาวุธลับลงสนามด้วยเสมออาวุธลับดังกล่าวคือลูกตั้งเตะซึ่งสามารถช่วยทีมได้ในยามที่เจอเกมตึงมือ ในฤดูกาลนี้เลเวอร์คูเซนทำไปแล้ว 8 ประตูจากลูกตั้งเตะ แบ่งเป็นลูกเตะมุม 4, ฟรีคิก 2 และอีก 2 จุดโทษจุดนี้อาจจะมาจากการที่เมื่อครั้งเป็นผู้เล่น อลอนโซเป็นนักเตะที่รับเหมาลูกตั้งเตะตลอด ตั้งแต่อยู่กับเรอัล โซเซียดาด, ลิเวอร์พูล, เรอัล มาดริด และบาเยิร์น มิวนิก ทำให้เข้าใจความสำคัญของลูกตั้งเตะเป็นอย่างดีทั้งหมดที่กล่าวมารวมกับการผ่านบอลของพวกเขามีความแม่นยำสูงมาก เป็นทีมที่ผ่านบอลแม่นยำที่สุดในบุนเดสลีกา สมกับการเป็นทีมของอลอนโซ ทำให้เลเวอร์คูเซนเป็นทีมที่ทำผลงานได้อย่างร้อนแรงและน่าอัศจรรย์ใจมากที่สุดอาจจะมีค่าเฉลี่ยบางอย่างที่บ่งบอกว่าผลงานของพวกเขา ‘ดีเกิน’ ที่ควรจะเป็นอยู่บ้าง แต่นั่นไม่ใช่ปัญหาของเลเวอร์คูเซนและอลอนโซ ซึ่งกลายเป็นทีมที่โดดเด่นและน่าติดตามเชียร์มากที่สุดทีมหนึ่งในเวลานี้และไม่ว่า ‘Neverkusen’ จะอยู่ต่อไปอีกนานแค่ไหน ปรากฏการณ์ที่เกิดขึ้นก็ถือเป็นตำนานเล็กๆ บทหนึ่งแล้วอ้างอิง:https://www.bundesliga.com/en/bundesliga/news/xabi-alonso-bayer-leverkusen-tactics-25350https://www.bbc.com/sport/football/67402898",https://thestandard.co/neverkusen/
เอมอส คิปรูโต ยืนยันพร้อมร่วมฉลองกับแฟนๆ ก่อนร่วมแข่งขัน บางแสน21 ฮาล์ฟมาราธอน,16 ธันวาคม 2023,วันนี้ (16 ธันวาคม) เอมอส คิปรูโต ยอดนักวิ่งชาวเคนยา ผู้ชนะในศึกลอนดอน มาราธอนปี 2022 เปิดเผยว่า เขาพร้อมสำหรับการวิ่งบางแสน21 ฮาล์ฟมาราธอน ในวันพรุ่งนี้ (17 ธันวาคม)คิปรูโตให้สัมภาษณ์กับ THE STANDARD โดยเปิดเผยว่า การเข้าร่วมแข่งขันบางแสน21 นั้นเป็นความต้องการของเขาเอง และพร้อมมากในการแข่งขันวันพรุ่งนี้นักวิ่งวัย 31 ปี กล่าวว่า “ผมตกลงมาที่ประเทศไทยเพื่อเข้าแข่งขันบางแสน 21 กิโลเมตรในวันพรุ่งนี้ เพราะบอกกับผู้จัดการของผมว่า ผมอยากจะไปที่นี่ ผมก็ทำเรื่องไปที่ฝ่ายจัดการแข่งขันที่ประเทศไทย แล้วฝ่ายจัดการแข่งขันก็ยอมรับผม นั่นเป็นเหตุผลที่ทำไมผมอยู่ที่นี่เพื่อวิ่งในวันพรุ่งนี้“ผมอยากมีโอกาสรู้จักแฟนๆ ในประเทศไทย ผมพร้อมที่จะพบปะพวกเขาในวันพรุ่งนี้ เพื่อแบ่งปันเส้นทางอาชีพการเป็นนักกรีฑากับพวกเขา เพราะว่ามันเป็นทางที่ยาวไกล มันเป็นกระบวนการที่ทุกคนต้องเริ่มจากก้าวแรก ตอนนี้ผมถือว่าอยู่ในตอนกลางของอาชีพแล้ว ผมยังต้องการเส้นทางใหม่ๆ ต้องการพบปะแฟนๆ ของผมอีกมาก นั่นเป็นเหตุผลที่ทำไมผมมาอยู่ที่นี่ ที่ประเทศไทย เพื่อที่จะได้รับแรงกระตุ้นจากแฟนๆ”นอกจากนี้นักวิ่งชาวเคนยายังเปิดเผยเป้าหมายของการมาวิ่งในรายการนี้ด้วยว่า “เป้าหมายของผมในวันพรุ่งนี้คือการวิ่งให้จบด้วยเวลาที่ดี นั่นเป็นเป้าหมายของผม”เมื่อถูกถามว่า เขาสนใจจะทำสถิติใหม่ของตัวเอง (New Personal Best) ใช่ไหม เขาตอบว่า “ใช่ แน่นอน ผมพร้อมมาก มันเป็นเรื่องของจิตใจ ผมพร้อมมากกับการวิ่งที่จะเจอในวันพรุ่งนี้ ผมรู้ว่ามันยากสำหรับทุกคน แต่ผมพูดได้เลยว่าผมพร้อม”นอกจากนี้คิปรูโตยังฝากถึงแฟนๆ ชาวไทยด้วยว่า “ถึงแฟนในประเทศไทยนะครับ ตอนนี้ผมอยู่ที่ประเทศไทย ผมพร้อมที่จะวิ่งในวันพรุ่งนี้แล้ว ผมพร้อมจะเฉลิมฉลองกับชัยชนะของพวกคุณ หรือใครก็ตามที่เป็นผู้ชนะในวันพรุ่งนี้ รวมไปถึงผู้ชนะที่เป็นคนไทย นักกีฬาที่วิ่งได้เร็วที่สุดของไทย ผมพร้อมที่จะฉลองกับทุกคนที่มาร่วมวิ่งในวันพรุ่งนี้ครับ”สำหรับบางแสน21 ปี 2023 จะแข่งขันกันในวันพรุ่งนี้ (17 ธันวาคม) โดยนี่เป็นงานวิ่งงานเดียวที่ได้รับการรับรองระดับแพลทินัมเลเบิลจากองค์กรกรีฑาโลก หรือ World Athletics,https://thestandard.co/amos-kipruto-bangsaen21/
ลิเวอร์พูล vs. แมนเชสเตอร์ ยูไนเต็ด ศึกแดงเดือดที่ไม่เคยทำให้แฟนบอลผิดหวัง,17 ธันวาคม 2023,ทุกครั้งที่ลิเวอร์พูลลงสนามพบกับแมนเชสเตอร์ ยูไนเต็ด หรือ ศึกแดงเดือด จะเป็นเกมที่เต็มไปด้วยประวัติศาสตร์และเรื่องราว หลังจบแมตช์ด้วยการที่ทั้งสองสโมสรเป็นคู่ปรับตลอดกาล และเชื่อว่าเกมในค่ำคืนนี้ก็จะสร้างเหตุการณ์สำคัญให้ถูกกล่าวขานไปอีกนานแล้วคุณล่ะคิดว่าคืนนี้ใครจะเป็นฝ่ายเอาชนะไปได้ในเกมนี้สำหรับลิเวอร์พูลจะเปิดบ้านรับการมาเยือนของแมนเชสเตอร์ ยูไนเต็ด ที่แอนฟิลด์ แข่งขันในเวลา 23.30 น. ถ่ายทอดสดทางช่อง True Premier Football 1 และ 2ข่าวที่เกี่ยวข้อง:5 เรื่องราวก่อนศึก ‘แดงเดือด’ นัดส่งท้ายปี 2023ลิสต์นักเตะ แมนยู พลาดลงสนามศึก ‘แดงเดือด’ กับ ลิเวอร์พูลBend it like Trent! ตำนานรองเท้าขาวลิ้นแดงที่ถูกปัดฝุ่นใหม่อีกครั้ง,https://thestandard.co/liverpool-vs-united-17122023/
รีเจนต์สตรีทกับบรรยากาศยูฟ่าแชมเปียนส์ลีก รอบชิงชนะเลิศ,01 มิถุนายน 2024,รีเจนต์สตรีท หนึ่งถนนสายช้อปปิ้งที่เป็นศูนย์รวมร้านอาหาร ร้านค้าแฟชั่น แบรนด์ต่างๆ มากมาย และเต็มไปด้วยอาคารสถาปัตยกรรมที่สวยงาม ถูกแปลงโฉมรับศึกยูฟ่าแชมเปียนส์ลีกธงทิวที่เป็นลวดลายในศึกยูฟ่าแชมเปียนส์ลีก โดยมีทั้งลวดลายของโบรุสเซีย ดอร์ทมุนด์ และเรอัล มาดริด ถูกประดับประดาไว้ที่ด้านบนของถนนรีเจนต์สตรีทเส้นนี้ เพื่อสร้างบรรยากาศก่อนเกมในค่ำคืนนี้โดย ซาดิก ข่าน นายกเทศมนตรีของกรุงลอนดอน ยืนยันว่า ลอนดอนพร้อมแล้วสำหรับเกมนัดชิงชนะเลิศในค่ำคืนนี้ แล้วแฟนบอลล่ะ พร้อมหรือยัง?,https://thestandard.co/regent-street-atmosphere/
สู้เต็มที่แล้ว! ทีมลูกยางสาวไทยพ่ายบราซิล 0-3 เซ็ต ศึกเนชันส์ลีก 2024,02 มิถุนายน 2024,"วันนี้ (2 มิถุนายน) การแข่งขันวอลเลย์บอลเนชันส์ลีก VNL 2024 สัปดาห์ที่ 2 (กลุ่มที่ 3) นัดที่ 4 ที่เมืองมาเก๊า ระหว่างทีมชาติไทย (อันดับ 12 ของโลก) พบกับบราซิล (อันดับ 2 ของโลก)ผลปรากฏว่า ทีมวอลเลย์บอลสาวไทยออกสตาร์ทเซ็ตแรกได้อย่างยอดเยี่ยม แต่ในช่วงท้ายโดนบราซิลที่แก้เกมมาได้ดี บวกกับ กาบี ที่ตบทำแต้มแบบเด็ดขาด ทำให้ไทยพลาดเซ็ตแรกไป ส่วนเซ็ตที่เหลือเป็นทีมอันดับ 2 ของโลกที่เล่นได้เหนือกว่าชัดเจน ทำให้ไทยพ่ายไป 0-3 เซ็ต ด้วยคะแนน 22-25, 14-25 และ 17-25สำหรับโปรแกรมต่อไป ทีมชาติไทยจะได้พัก 9 วัน ก่อนกลับมาลงสนามในสัปดาห์ที่ 3 พบกับตุรกี (อันดับ 1 ของโลก) ที่ฮ่องกง ในวันพุธที่ 12 มิถุนายน เวลา 16.00 น. ตามเวลาประเทศไทย ถ่ายทอดสดทางช่อง 7HD (กดหมายเลข 35)",https://thestandard.co/thailand-vs-brazil-vnl-2024/
ฌิบริล ซิสเซ กับบทบาท DJ ในงานเปิดตัว adidas F50,03 มิถุนายน 2024,ฌิบริล ซิสเซ อดีตนักเตะของลิเวอร์พูล และทีมชาติฝรั่งเศส เป็นหนึ่งในแขกรับเชิญที่มาร่วมงานเปิดตัวรองเท้า adidas F50 โดยเขาเป็นหนึ่งในนักเตะที่เคยใส่รองเท้ารุ่นนี้มาก่อนสมัยยังค้าแข้งอยู่แต่นอกจากจะมาเป็นแขกรับเชิญเพื่อบอกเล่าประสบการณ์แล้ว เขายังรับหน้าที่เป็น DJ ในงานเปิดตัวรองเท้า F50 ที่โปรตีน สตูดิโอ กรุงลอนดอน ประเทศอังกฤษด้วยโดยซิสเซกล่าวว่า “ในอาชีพของผมใช้ทั้ง adidas และ F50 มาตลอด ตั้งแต่เป็นนักเตะเยาวชนและเด็กๆ adidas F50 สำหรับผมนับว่าเป็นเรื่องราวความรักเลยทีเดียว”สำหรับรองเท้า adidas F50 วางจำหน่ายแล้ววันนี้ ตามร้านค้าชั้นนำและช็อปออนไลน์ของadidas,https://thestandard.co/djibril-cisse-dj-adidas-f50-launch/
เรอัล มาดริด กับขุมพลังนักเตะแห่งอนาคต!,04 มิถุนายน 2024,ว่ากันว่านี่คือ ‘กาลาคติกอส’ ยุคใหม่บ้างก็ว่านี่คือไลน์อัพที่ทีมอื่นไม่อยากเล่นด้วยแล้ว!หลังการประกาศยืนยันว่า คีเลียน เอ็มบัปเป จะเข้ามาเป็นส่วนหนึ่งของเรอัล มาดริด ในฤดูกาล ทำให้สื่อนอกเล็งเห็นว่าขุมกำลังทัพโลส บลังโกส ณ ตอนนี้ กลายเป็นทีมที่โดดเด่น เปี่ยมไปด้วยดาวรุ่งศักยภาพสูง และน่าเกรงขามไม่น้อย โดยเฉพาะการอยู่ในมือของ คาร์โล อันเชล็อตติและนี่คือโฉมหน้าของบรรดาแข้งอนาคตไกลของเรอัล มาดริด ที่แฟนบอลทั่วโลกกำลังเฝ้ารอชมผลงานในสนามของพวกเขาข่าวที่เกี่ยวข้อง:กว่าความฝันจะเป็นจริง เบื้องหลัง เอ็มบัปเป สู่ ราชันชุดขาวKEY SUCCESS: Building a Culture of Successภาพประกอบ: พิชามญชุ์ วรรณสาร,https://thestandard.co/real-madrid-and-its-powerful-players/
สื่อต่างประเทศเผยภาพหลุดเสื้อทีมชาติญี่ปุ่นที่ออกแบบโดยแบรนด์ Y-3,05 มิถุนายน 2024,โยจิ ยามาโมโตะ ไม่ใช่คนแปลกหน้าในการออกแบบเสื้อฟุตบอล เขามีงานออกแบบเสื้อฟุตบอลก่อนหน้านี้ภายใต้แบรนด์ Y-3 ทีมชาติญี่ปุ่น สุดงาม และล่าสุดก็เพิ่งออกชุดแข่งของเรอัล มาดริด ในช่วงปลายฤดูกาลก่อนแต่ล่าสุดยามาโมโตะก้าวไปอีกขั้นในการออกแบบชุดฟุตบอล หลังมีภาพหลุดว่าแบรนด์ Y-3 ของเขาได้ออกแบบเสื้อทีมชาติญี่ปุ่นตัวใหม่ออกมา โดยสื่อหลายสำนักในยุโรปรายงานตรงกันยามาโมโตะออกแบบชุดของซามูไรบลูส์ด้วยการใช้สีน้ำเงินรอยัลบลูเป็นหลัก โดยมีเปลวไฟสีน้ำเงินที่กำลังลุกไหม้อยู่บริเวณท้องไล่มาจนถึงหน้าอก และขยับโลโก้ทีมชาติมาไว้ตรงกลางอกพร้อมกับโลโก้แบรนด์ Y-3 ของเขาเปลวไฟกับทีมชาติญี่ปุ่นเป็นภาพจดจำในชุดทีมชาติที่เคยใช้มาก่อนในปี 1998 ซึ่งเป็นปีแรกที่พวกเขาผ่านเข้ารอบฟุตบอลโลกอย่างไรก็ตาม เนื่องจากชุดยังไม่ได้เปิดตัวอย่างเป็นทางการ จึงไม่มีรายละเอียดเพิ่มเติมอื่นๆ ทำให้อาจจะต้องรอคอยการเปิดตัวชุดของทีมชาติญี่ปุ่นชุดนี้ต่อไปภาพ: footyheadlines.comอ้างอิง:https://www.footyheadlines.com/2023/11/japan-2024-home-kit.html,https://thestandard.co/y-3-japanese-national-team-uniform/
