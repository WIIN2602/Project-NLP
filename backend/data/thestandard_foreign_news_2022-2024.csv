title,date,content,link
รวมวาทะประธานาธิบดียูเครนที่กล่าวต่อสภาคองเกรสสหรัฐฯ,17 มีนาคม 2022,วานนี้ (16 มีนาคม) ประธานาธิบดีโวโลดิเมียร์ เซเลนสกีของยูเครน กล่าวสปีชต่อสภาคองเกรสของสหรัฐอเมริกา ผ่านช่องทางวิดีโอคอนเฟอเรนซ์ เพื่อวอนขอแรงสนับสนุนต่อเนื่อง หลังกองทัพรัสเซียยังคงเดินหน้ารุกรานและโจมตีในหลายเมืองสำคัญ หลังผ่านมาแล้วกว่า 3 สัปดาห์ นี่คือวาทะบางส่วนที่เกิดขึ้นรัสเซียไม่ได้โจมตีแค่แผ่นดินของเราหรือแค่เมืองของเรา แต่ยังพยายามทำลายค่านิยมของเรา คุณค่าขั้นพื้นฐานของความเป็นมนุษย์ นำรถถังและเครื่องบินโจมตีอิสรภาพ ละเมิดสิทธิที่จะมีชีวิตอยู่โดยเสรีในประเทศของเรา…คุกคามความฝันของชาติเรา ความฝันที่เหมือนกันกับฝันที่คุณมีชาวอเมริกันทั้งหลาย คุณมีหน้าประวัติศาสตร์ที่จะช่วยให้คุณเข้าใจชาวยูเครนมากยิ่งขึ้น คุณจำเหตุการณ์โจมตีอ่าวเพิร์ลฮาร์เบอร์ได้ไหม คุณจำเหตุวินาศกรรม 9/11ได้หรือเปล่า ที่ปีศาจร้ายพยายามจะเปลี่ยนผืนแผ่นดินที่มีเอกราชของคุณให้เป็นสนามรบ ผู้บริสุทธิ์ถูกโจมตีจากทางอากาศ ซึ่งเป็นสิ่งที่ไม่มีใครคาดคิดมาก่อนรัสเซียได้เปลี่ยนท้องฟ้าของยูเครนให้กลายเป็นจุดเริ่มต้นของความตายของประชาชนจำนวนมากนี่คือการก่อการร้ายที่ยุโรปไม่เคยได้เห็นมาก่อนในช่วง 80 ปีที่ผ่านมา พวกเรากำลังรอคำตอบ มันมากเกินไปหรือเปล่า ที่เราร้องขอให้ประกาศเขตห้ามบินเหนือน่านฟ้ายูเครน เพื่อปกป้องประชาชนของเรา มันมากเกินไปหรือเปล่า กับการร้องขอเขตห้ามบิน เพื่อช่วยเหลือด้านมนุษยธรรมผมต้องการที่จะปกป้องน่านฟ้าของเรา ผมต้องการมติของคุณ แรงสนับสนุนและการช่วยเหลือจากคุณ เป็นความรู้สึกเดียวกันกับเมื่อคุณได้ประโยคที่ว่า‘ผมมีความฝัน’ (ฝันที่เหมือนกันกับคุณ ฝันที่เราต่างก็รู้ดี)ประเทศของเรา รวมถึงทั้งยุโรปกำลังอยู่ในช่วงเวลาที่มืดมิด ผมอยากวอนขอให้พวกคุณเดินหน้าทำสิ่งที่มากยิ่งขึ้นไปอีก มาตรการคว่ำบาตรระลอกใหม่อาจต้องออกมาอย่างต่อเนื่องทุกๆ สัปดาห์ จนกว่ากองทัพรัสเซียจะยุติการรุกรานเราขอเสนอให้จัดตั้งองค์กร U-24 หรือ United for Peace องค์กรเพื่อสันติภาพจากประเทศต่างๆ ที่มีทั้งความแข็งแกร่งและความตระหนักรู้ เพื่อยุติความขัดแย้งต่างๆ ในทันที ส่งมอบความช่วยเหลือที่จำเป็น แม้แต่อาวุธก็ตาม (หากจำเป็น) ภายใน 24 ชั่วโมง ดำเนินมาตรการคว่ำบาตร ให้ความช่วยเหลือด้านมนุษยธรรม ด้านการเมือง การเงิน ทุกสิ่งที่จำเป็นต่อการธำรงรักษาสันติภาพ ช่วยปกป้องโลกและชีวิตผู้คนอย่างทันท่วงทีวันนี้ประชาชนชาวยูเครนไม่ได้กำลังปกป้องแค่ประเทศยูเครน แต่เรากำลังต่อสู้เพื่อค่านิยมของยุโรปและโลกใบนี้พวกเขากำลังสละชีวิต เพื่อแลกกับอนาคตนั่นจึงเป็นเหตุผลว่าทำไมวันนี้พลเมืองอเมริกันไม่ได้ช่วยเหลือแค่ยูเครน แต่ยังรวมถึงยุโรปและประชาคมโลก เพื่อให้โลกใบนี้ยังก้าวเดินต่อไป และเพื่อจารึกความยุติธรรมลงบนหน้าประวัติศาสตร์,https://thestandard.co/volodymyr-zelenskyy-speeches-to-us-congress/
สถานทูตยูเครนเปิดแถลง เรียกร้องประชาคมระหว่างประเทศหนุนยูเครนเพิ่ม ขอบคุณรัฐบาล-คนไทยที่สนับสนุน ระบุจะสู้ต่อไปและจะชนะ,18 มีนาคม 2022,"วันนี้ (18 มีนาคม) สถานเอกอัครราชทูตยูเครนประจำประเทศไทย จัดการแถลงข่าวเกี่ยวกับสถานการณ์สงครามรัสเซีย-ยูเครนที่กำลังดำเนินอยู่ โดยการแถลงข่าวครั้งนี้มีขึ้นที่โรงแรมคอนราด กรุงเทพฯ และเกิดขึ้น 3 วันหลังจากสถานเอกอัครราชทูตรัสเซียประจำประเทศไทย เปิดแถลงข่าวในเรื่องเดียวกันไปก่อนหน้านี้ โดยมี โอเล็กซานเดรอ ไลซัค อุปทูตยูเครนประจำประเทศไทยเป็นผู้แถลง และมีการจัดแสดงภาพความเสียหายที่เกิดขึ้นในเมืองต่างๆ ของยูเครนภายในงานไลซัคเริ่มต้นด้วยการกล่าวต้อนรับ และเปิดวิดีโอรวมภาพสถานการณ์สงครามและความสูญเสียที่ทางยูเครนรวบรวมไว้ และมีข้อความปิดท้ายวิดีโอแปลได้ว่า “ปิดน่านฟ้าเหนือยูเครน”ต่อมาไลซัคได้กล่าวขอบคุณรัฐบาลไทยและประชาชนไทยสำหรับการสนับสนุนยูเครนบนเส้นทางเพื่อการบรรลุสันติภาพ โดยกล่าวถึงการที่ไทยเป็นหนึ่งใน 141 ประเทศที่สนับสนุนมติสมัชชาใหญ่แห่งสหประชาชาติ เพื่อเรียกร้องให้รัสเซียยุติการรุกรานทางทหารต่อยูเครนในทันที รวมถึงระบุว่าคนไทยและธุรกิจในไทยได้ร่วมบริจาคเงินเพื่อสนับสนุนสันติภาพในยูเครนแล้วเกือบ 7 ล้านบาท พร้อมระบุว่ายูเครนต้องการการบริจาคเหล่านี้ต่อมาไลซัคกล่าวถึงการโจมตียูเครนอย่างเปิดเผยของรัสเซีย โดยระบุว่ามีการบุกรุกอธิปไตยของยูเครน สังหารพลเรือน และทำลายโครงสร้างพื้นฐาน ซึ่งกองทหารรัสเซียโจมตียูเครนจากอาณาเขตของรัสเซีย เบลารุส ตลอดจนภูมิภาคโดเนตสก์ ลูฮันสก์ และไครเมีย ซึ่งอุปทูตยูเครนเรียกสามภูมิภาคดังกล่าวว่าเป็น ‘ส่วนที่ถูกยึดครองชั่วคราวของยูเครน’ทั้งนี้ อุปทูตยูเครนได้ย้ำว่า นี่เป็นสงครามเต็มรูปแบบ ไม่ใช่ ‘ความขัดแย้งในยูเครน’ หรือ ‘ปฏิบัติการ’เขายังชี้ว่ารัสเซียล้มเหลวในการบรรลุเป้าหมายหลัก เช่น ยูเครนไม่ได้ยอมจำนนในสามวันอย่างที่รัสเซียคาด, กรุงเคียฟในฐานะศูนย์บัญชาการทางการเมืองและการทหารยังคงไม่เสียหาย, ไม่มีเมืองใหญ่ถูกยึดยกเว้นเคอร์ซอน, มีชาวยูเครนประท้วงต่อต้านรัสเซียในเมืองที่อยู่ใต้การควบคุมชั่วคราวของรัสเซีย หรือการปฏิเสธการอ้างเพื่อจัดตั้งสิ่งที่ไลซัคเรียกว่าเป็น ‘สาธารณรัฐประชาชนปลอม’ ในเมืองเคอร์ซอนโดยผู้ยึดครองชาวรัสเซียไลซัคยังกล่าวถึงสถานการณ์ด้านมนุษยธรรมว่ากำลังย่ำแย่ลงอย่างรวดเร็ว โดยระบุถึงการโจมตีในหลายเมือง ความสูญเสียต่อชีวิต อาคารสถานที่ และโครงสร้างพื้นฐาน รวมถึงกล่าวหาว่าเขตฉนวนเพื่อมนุษยธรรมนั้นถูกละเมิดอย่างเป็นปกติโดยทหารรัสเซีย นอกจากนี้เขายังอ้างถึงตัวเลขจำนวนผู้บาดเจ็บ 1,174 ราย และเสียชีวิตอีก 726 ราย ตลอดจนผู้อพยพอีกกว่า 3.1 ล้านรายจากหน่วยงานของสหประชาชาติเขายังระบุว่ายูเครนต้องการความช่วยเหลือด้านมนุษยธรรมอย่างเร่งด่วน และเรียกร้องให้รัฐบาลต่างๆ พิจารณาให้ความช่วยเหลือดังกล่าว ตลอดจนองค์การระหว่างประเทศให้มีส่วนร่วมให้ความช่วยเหลือด้านมนุษยธรรมแก่ยูเครนมากขึ้น และระบุถึงความช่วยเหลือด้านมนุษยธรรมกว่า 70,000 ตันที่ยูเครนได้รับ“อย่างไรก็ดี ยูเครนยังคงสู้ต่อไปและเราจะชนะ” ไลซัคระบุ พร้อมกล่าวถึงการต่อสู้ของยูเครนต่อรัสเซีย อาสาสมัครกว่า 20,000 คนจาก 52 ประเทศที่กำลังมาจากต่างชาติเพื่อสมทบกองกำลังนานาชาติ ตลอดจนความพยายามของรัฐบาลต่างชาติและสถาบันระหว่างประเทศในการนำรัสเซียสู่กระบวนการยุติธรรม ซึ่งรวมถึงคำสั่งศาลโลกที่ให้รัสเซียยุติการรุกรานยูเครน พร้อมเรียกร้องให้ประชาคมระหว่างประเทศดำเนินการขั้นตอนอื่นเพิ่มเติมอีก เช่น การจัดตั้งเขตห้ามบินในยูเครน, การเสริมสร้างความแข็งแกร่งของระบบต่อต้านทางอากาศของยูเครน ซึ่งรวมถึงการจัดหาอากาศยานทางทหาร, การตัดธนาคารรัสเซียทั้งหมดออกจากระบบ SWIFT, การแบนการค้ากับรัสเซีย ซึ่งรวมถึงภาคน้ำมันและแก๊ส และการขายทองคำและแร่ธาตุ, การแบนสิ่งที่อุปทูตยูเครนระบุว่าเป็น ‘ช่องโฆษณาชวนเชื่อของรัสเซียทั้งหมด’ ที่ถ่ายทอดความเท็จเกี่ยวกับสงคราม, การที่รัฐบาลทั่วโลกจะเรียกร้องให้ วลาดิเมียร์ ปูติน ประธานาธิบดีรัสเซียยุติสงคราม ฯลฯ และกล่าวถึงการประท้วงต่อต้านการรุกรานของรัสเซียที่เกิดขึ้นทั่วโลกต่อมา ไลซัคกล่าวถึงการเจรจาระหว่างผู้แทนสองชาติที่เกิดขึ้น โดยย้ำถึงลำดับความสำคัญในการเจรจาสำหรับ โวโลดิเมียร์ เซเลนสกี ประธานาธิบดียูเครน ซึ่งรวมถึงการสิ้นสุดของสงคราม, การประกันความมั่นคง, อำนาจอธิปไตย และการฟื้นฟูบูรณภาพแห่งดินแดน รวมถึงข้อเสนอของเซเลนสกีให้จัดตั้งสมาคมแห่งใหม่ภายใต้ชื่อ ‘U-24’ ซึ่งที่มีความเข็มแข็งและสำนึกในการยุติความขัดแย้ง โดยมีเป้าหมายเริ่มต้นเพื่อให้ความช่วยเหลือที่จำเป็นทั้งหมดด้วยการสนับสนุนทางทหาร มนุษยธรรม การเมือง และการเงิน ภายใน 24 ชั่วโมง เพื่อบรรลุสันติภาพ สมาคมนี้สามารถให้ความช่วยเหลือผู้ที่ประสบภัยธรรมชาติ ภัยพิบัติที่มนุษย์สร้างขึ้น ผู้ที่ตกเป็นเหยื่อของวิกฤตด้านมนุษยธรรมหรือโรคระบาดได้จากนั้นจึงเป็นการถามคำถามโดยสื่อมวลชน ซึ่งมีคำตอบที่น่าสนใจ อาทิ อุปทูตยูเครนยืนยันว่าขณะนี้ยังไม่มีอาสาสมัครคนไทยอยู่ในยูเครนและทำหน้าที่ทหารในยูเครน หรือการเผยว่ามีชาวยูเครนอยู่ในไทยมากกว่า 3,000 คนในขณะนี้ ซึ่งไม่สามารถเดินทางกลับยูเครนได้ โดยในเรื่องนี้มีการทำงานอย่างใกล้ชิดกับรัฐบาลไทย และการให้ความช่วยเหลือ เช่น การจัดทำเว็บไซต์เพื่อให้ผู้คนทั่วโลกสามารถเสนอที่พักฟรีให้กับชาวยูเครนที่ต้องการ การประสานไปยังหน่วยงานตรวจคนเข้าเมืองเพื่อขอให้พิจารณาขยายเวลาการอยู่ในประเทศไทย แต่ก็ไม่ใช่ทุกคนที่จะขาดแคลนปัจจัยพื้นฐาน โดยบางคนสามารถเช่าอพาร์ตเมนต์ หรือมีความสามารถในการใช้จ่ายเพื่อปัจจัยพื้นฐานต่างๆ ได้ไลซัคยังระบุว่าครอบครัวของเขาอยู่ในกรุงเคียฟและได้คุยกันทุกวัน โดยพวกเขาหวาดกลัวกับสถานการณ์นี้และกลัวการทิ้งระเบิดด้วยนอกจากนี้ยังมีการตั้งข้อสังเกตภายในงานว่า มีการนำธงชาติไทยที่ตั้งคู่กับธงชาติยูเครนบนโต๊ะแถลงข่าวออกก่อนการแถลงข่าวจะเริ่มขึ้น ทำให้เหลือเพียงธงยูเครนเท่านั้นที่ตั้งอยู่บนโต๊ะ ซึ่งอุปทูตยูเครนไม่ได้ชี้แจงในเรื่องนี้แม้ถูกถาม เพียงแต่ระบุว่า เข้าใจว่ารัฐบาลไทยสนับสนุนยูเครนบนหนทางสู่การบรรลุสันติภาพ และย้ำถึงการที่ไทยโหวตสนับสนุนมติของสมัชชาใหญ่แห่งสหประชาชาติ โดยบอกว่า “สิ่งเหล่านี้สำคัญที่สุด และเราหวังว่าการสนับสนุนนี้จะดำเนินต่อไปและความสัมพันธ์ฉันมิตรของเราจะคงอยู่ตลอดไป”ประเด็นนี้ทีมข่าว THE STANDARD สอบถามไปยัง ณัฐภาณุ นพคุณ โฆษกกระทรวงการต่างประเทศของไทย ซึ่งณัฐภาณุระบุว่า ตนไม่ทราบเรื่องนี้ แต่โดยหลักพิธีการทางการทูตแล้ว หากเป็นการจัดกิจกรรมโดยประเทศใดเพียงฝ่ายเดียวก็จะใช้ธงเดียว แต่หากมีการจัดกิจกรรมร่วมกันสองประเทศก็สามารถใช้ธงสองผืนได้",https://thestandard.co/ukraine-embassy-called-out-international-community-for-more-help/
รัสเซียเผย ใช้ขีปนาวุธไฮเปอร์โซนิกล้ำสมัยเป็นครั้งแรกในการโจมตียูเครน,19 มีนาคม 2022,กระทรวงกลาโหมของรัสเซียเปิดเผยว่า รัสเซียใช้ขีปนาวุธไฮเปอร์โซนิก ‘คินซัล’ (Kinzhal) ในระหว่างปฏิบัติการโจมตีเป้าหมายทางตะวันตกของยูเครนเมื่อวันศุกร์ ซึ่งนับเป็นครั้งแรกที่รัสเซียใช้อาวุธความเร็วเหนือเสียงสุดทันสมัยดังกล่าวสื่อรัสเซีย ทั้งสำนักข่าว RIA Novosti ของทางการ และสำนักข่าว Interfax รายงานว่า รัสเซียไม่เคยยอมรับการใช้อาวุธที่มีความแม่นยำสูงในการสู้รบมาก่อน โดยครั้งนี้นับเป็นการใช้ขีปนาวุธความเร็วเหนือเสียง “คินซัล” เป็นครั้งแรกในการโจมตีคลังเก็บอาวุธใต้ดินขนาดใหญ่ในยูเครนตะวันตกอิกอร์ โคนาเชนคอฟ โฆษกกระทรวงกลาโหม กล่าวในการแถลงสรุปข่าวรายวันว่า รัสเซียใช้ขีปนาวุธความเร็วเหนือเสียงคินชาลในการโจมตีคลังเก็บอาวุธใต้ดินขนาดใหญ่ในหมู่บ้านเดเลียทีน ในภูมิภาคอิวาโน-แฟรงคีฟสก์ (Ivano-Frankivsk) ซึ่งอยู่ทางตะวันตกของยูเครน“ระบบขีปนาวุธคินซัลที่มีขีปนาวุธแบบแอโรบอลิสติกความเร็วเหนือเสียงได้ทำลายโกดังใต้ดินขนาดใหญ่ที่เก็บขีปนาวุธ และกระสุนสำหรับการบินในหมู่บ้านเดเลียทีน ในภูมิภาคอิวาโน-แฟรงคีฟสก์” กระทรวงกลาโหมรัสเซียเปิดเผยในวันนี้ทั้งนี้ หมู่บ้านเดเลียทีนตั้งอยู่ในภูมิภาคอิวาโน-แฟรงคีฟสก์ ที่มีพรมแดนยาว 50 กิโลเมตรติดกับโรมาเนีย ซึ่งเป็นสมาชิก NATOอย่างไรก็ดี ยังไม่มีการยืนยันเกี่ยวกับการโจมตีดังกล่าวจากทางฝั่งยูเครนก่อนหน้านี้ รัสเซียเคยใช้ขีปนาวุธพิสัยไกลเพื่อโจมตีเป้าหมายทางตะวันตกสุดของยูเครน ซึ่งอยู่ไม่ไกลจากชายแดนโปแลนด์ สำหรับระบบขีปนาวุธอากาศสู่พื้นดินคินซัลนี้ เป็นหนึ่งในชุดอาวุธยุทธศาสตร์ขั้นสูงที่ประธานาธิบดีวลาดิเมียร์ ปูติน เปิดเผยในระหว่างแถลงนโยบายประจำปีเมื่อปี 2018โดยปูตินเรียกขีปนาวุธคินซัลว่าเป็น ‘อาวุธในอุดมคติ’ ที่บินด้วยความเร็วเหนือเสียง 10 เท่า และสามารถเอาชนะระบบป้องกันภัยทางอากาศได้ภาพ: Sefa Karacan / Anadolu Agency / Getty Imagesอ้างอิง:https://www.ndtv.com/world-news/ukraine-russia-war-russia-intensifies-attack-on-ukraine-uses-hypersonic-weapons-2831096#pfrom=home-ndtv_topscrollhttps://www.bloomberg.com/news/articles/2022-03-19/ukraine-update-russia-says-used-kinzhal-missile-in-strike?srnd=premium-asia,https://thestandard.co/ukraine-russia-war-russia-intensifies-attack-on-ukraine-uses-hypersonic-weapons/
อาวุธไฮเปอร์โซนิกคืออะไร? ประเทศไหนมีในครอบครองบ้าง,20 มีนาคม 2022,หลายประเทศกำลังพูดถึงความพยายามในการพัฒนาอาวุธไฮเปอร์โซนิก หรืออาวุธความเร็วเหนือเสียง หลังเป็นที่จับตามากขึ้นจากกรณีรัสเซียยอมรับเป็นครั้งแรกว่ามีการใช้ขีปนาวุธไฮเปอร์โซนิกในการโจมตีเป้าหมายคลังอาวุธของยูเครนผู้เชี่ยวชาญมองว่าอาวุธไฮเปอร์โซนิกจะเป็น ‘ตัวเปลี่ยนเกม’ ​ในยุทธศาสตร์การรบ และมีผลต่อดุลอำนาจทางทหารอย่างมีนัยสำคัญ หากใครได้ครอบครองแต่หลายคนอาจสงสัยว่าอาวุธเหล่านี้คืออะไร ประเทศไหนมีในครอบครองแล้วบ้างอาวุธไฮเปอร์โซนิกคืออะไร?อาวุธไฮเปอร์โซนิก หรืออาวุธความเร็วเหนือเสียง (Hypersonic Weapon) บินด้วยความเร็วอย่างน้อย 5 มัค (Mach) มีความคล่องตัว สามารถหลบหลีกและเปลี่ยนวิถีระหว่างการบิน พวกมันแตกต่างจากขีปนาวุธทิ้งตัว (Ballistic Missile) ซึ่งสามารถเคลื่อนที่ด้วยความเร็วเหนือเสียง (อย่างน้อย 5 มัค) เช่นกัน แต่ขีปนาวุธจะเคลื่อนที่ไปตามแนววิถีโค้ง อีกทั้งมีความคล่องตัวที่จำกัดอาวุธไฮเปอร์โซนิกมีกี่ประเภท และมีอะไรบ้าง?อาวุธไฮเปอร์โซนิกแบ่งออกเป็นสองประเภทหลัก ได้แก่ ยานร่อนความเร็วเหนือเสียง (Hypersonic Glide Vehicle) และขีปนาวุธร่อนความเร็วเหนือเสียง (Hypersonic Cruise Missile)ยานร่อนความเร็วเหนือเสียงถูกปล่อยออกจากจรวด จากนั้นยานร่อนจะแยกออกจากจรวด และ ‘ร่อน’​ ด้วยความเร็วอย่างน้อย 5 มัคไปยังเป้าหมายส่วนขีปนาวุธร่อนความเร็วเหนือเสียงนั้นขับเคลื่อนด้วยเครื่องยนต์ความเร็วสูงแบบที่ต้องใช้อากาศในการเผาไหม้ (Air-breathing Engine)อาวุธไฮเปอร์โซนิกแตกต่างจากขีปนาวุธทิ้งตัวอย่างไร?ขีปนาวุธทิ้งตัวสามารถเดินทางด้วยความเร็วเหนือเสียงอย่างน้อย 5 มัคเช่นกัน แต่จะเคลื่อนที่ไปตามแนววิถี อีกทั้งมีความคล่องตัวที่จำกัดอาวุธไฮเปอร์โซนิกสำคัญอย่างไร?ประเทศใดก็ตามที่มีอาวุธไฮเปอร์โซนิกอยู่ในครองครองจะมีความได้เปรียบอย่างมาก เนื่องจากอาวุธประเภทนี้สามารถหลบเลี่ยงระบบป้องกันใดๆ ก็ตามที่ใช้กันอยู่ในปัจจุบัน“มันไม่สำคัญว่าภัยคุกคามคืออะไร เพราะหากคุณมองไม่เห็น คุณก็ไม่สามารถป้องกันมันได้อยู่ดี” พล.อ. จอห์น ไฮเทน อดีตรองประธานคณะเสนาธิการร่วมสหรัฐฯ กล่าวกับผู้ฟังในกรุงวอชิงตัน ดี.ซี. เมื่อเดือนมกราคม 2020ในฐานะผู้บัญชาการกองบัญชาการยุทธศาสตร์สหรัฐฯ ในปี 2018 ไฮเทนกล่าวว่า “เราไม่มีระบบป้องกันใดๆ ที่สามารถป้องกันอาวุธดังกล่าวได้…การป้องกันของเราขึ้นอยู่กับความสามารถในการยับยั้ง”เจ้าหน้าที่สหรัฐฯ กล่าวว่า แม้ปัจจุบันมีเรดาร์ภาคพื้นดินบางตัวที่สามารถตรวจจับอาวุธความเร็วเหนือเสียงได้ แต่ก็ยังไม่เพียงพอที่จะแจ้งเตือนการโจมตีได้ โดยไฮเทนเป็นหนึ่งในผู้สนับสนุนการสร้างระบบเรดาร์ทางอากาศประเทศใดบ้างที่กำลังพัฒนาอาวุธไฮเปอร์โซนิก?สหรัฐอเมริกา รัสเซีย และจีน ต่างก็กำลังพัฒนาอาวุธไฮเปอร์โซนิก ขณะที่ประเทศอื่นๆ อยู่ระหว่างการวิจัยเกี่ยวกับอาวุธชนิดนี้ และบางประเทศอ้างว่าได้ดำเนินการทดสอบอาวุธที่มีความเร็วเหนือเสียงแล้ว แต่ยังคงเป็นเพียงข้อกล่าวอ้างที่ไม่ได้รับการพิสูจน์มาดูกันว่าประเทศที่กำลังพัฒนาอาวุธเหล่านี้พัฒนาไปถึงขั้นไหนกันแล้ว:สหรัฐอเมริกา:ในปี 2022 กองทัพสหรัฐฯ ของบประมาณ 3.8 พันล้านดอลลาร์สำหรับการพัฒนาอาวุธความเร็วเหนือเสียง และอีก 246.9 ล้านดอลลาร์สำหรับการวิจัยการป้องกันอาวุธความเร็วเหนือเสียง อาวุธไฮเปอร์โซนิกของสหรัฐฯ ส่วนใหญ่แล้วยังคงอยู่ในขั้นตอนการพัฒนาหรือทดสอบ แต่คาดว่าจะมีอย่างน้อยหนึ่งระบบเข้าสู่สถานะ ‘ความสามารถในการปฏิบัติการเบื้องต้น’ (Initial Operational Capability) ได้ในปีนี้ สำหรับอาวุธไฮเปอร์โซนิกของสหรัฐฯ นั้น ติดอาวุธด้วยหัวรบแบบธรรมดารัสเซีย:รัสเซียติดตามการพัฒนาเทคโนโลยีอาวุธความเร็วเหนือเสียงมาตั้งแต่ช่วงทศวรรษ 1980 และล่าสุด เจ้าหน้าที่กองทัพรัสเซียเปิดเผยเมื่อวันเสาร์ที่ 19 มีนาคมว่า รัสเซียได้ยิงขีปนาวุธไฮเปอร์โซนิกเป็นครั้งแรกในยูเครน โดยมุ่งโจมตีเป้าหมายที่เชื่อว่าเป็นคลังแสงใต้ดินทางตะวันตกของประเทศ ทั้งนี้ เมื่อปี 2018 ประธานาธิบดีวลาดิเมียร์ ปูติน ได้เคยพูดอวดเกี่ยวกับขีปนาวุธไฮเปอร์โซนิก Kinzhal และยานร่อนไฮเปอร์โซนิก Avangard นอกจากนี้ มอสโกยังกำลังพัฒนา Tsirkon ซึ่งเป็นขีปนาวุธร่อนความเร็วเหนือเสียงที่ปล่อยจากเรือ รายงานระบุว่า Avangard ติดหัวรบนิวเคลียร์ และสื่อหลายสำนักของรัสเซียได้รายงานเพิ่มเติมด้วยว่า Avagard ถูกนำมาใช้แล้วตั้งแต่เดือนธันวาคม 2019จีน:เจ้าหน้าที่ทหารและหน่วยข่าวกรองของสหรัฐฯ กล่าวว่า จีนกำลังเดินหน้าพัฒนาขีปนาวุธร่อนไฮเปอร์โซนิกและยานร่อนไฮเปอร์โซนิก และมีความเป็นไปได้ว่า ขณะนี้อาจมีการนำยานร่อนไฮเปอร์โซนิกมาใช้แล้วอย่างน้อยหนึ่งลำ เจ้าหน้าที่สหรัฐฯ กล่าวว่า ปักกิ่งทดสอบอาวุธความเร็วเหนือเสียง ‘หลายร้อย’ ครั้งระหว่างปี 2016-2021 ในขณะที่วอชิงตันทำการทดสอบเพียงเก้าครั้งในช่วงเวลาเดียวกัน พล.อ. มาร์ค มิลลีย์ ประธานคณะเสนาธิการร่วมสหรัฐฯ กล่าวถึงการทดสอบไฮเปอร์โซนิกของจีนที่ดำเนินการในช่วงเดือนสิงหาคม 2021 ว่า “มีความสำคัญมาก”มิลลีย์กล่าวว่า “เรากำลังเป็นประจักษ์พยานของการเปลี่ยนแปลงครั้งใหญ่ที่สุดครั้งหนึ่งในอำนาจภูมิยุทธศาสตร์ของโลก…มันเกิดขึ้นเพียงนานๆ ครั้งเท่านั้น”เกาหลีเหนือ:เกาหลีเหนืออ้างว่าประสบความสำเร็จในการทดสอบขีปนาวุธไฮเปอร์โซนิกสองลูกในปีนี้ โดยครั้งแรกเมื่อวันที่ 5 มกราคม และครั้งล่าสุดเมื่อวันที่ 11 มกราคม ตามการรายงานของสำนักข่าว Korean Central News ของรัฐบาลโสมแดง อย่างไรก็ดี จนถึงขณะนี้ เจ้าหน้าที่สหรัฐฯ ยังไม่ยืนยันข้อกล่าวอ้างดังกล่าว พร้อมอธิบายว่าการยิงดังกล่าวเป็นการทดสอบขีปนาวุธทิ้งตัวเท่านั้น ทั้งนี้ คิมจองอึน ผู้นำเกาหลีเหนือ กล่าวว่า การพัฒนาขีปนาวุธความเร็วเหนือเสียงจะช่วยยกระดับ “การป้องปรามสงคราม” นิวเคลียร์ของเกาหลีเหนือได้อย่างมาก ซึ่งเป็นท่าทีที่ผู้เชี่ยวชาญหลายคนมองว่า ทำให้เกาหลีใต้ตกอยู่ในความเสี่ยงประเทศอื่นๆ:ออสเตรเลีย อินเดีย ฝรั่งเศส เยอรมนี และญี่ปุ่น อยู่ระหว่างการพัฒนาเทคโนโลยีอาวุธความเร็วเหนือเสียง และมีรายงานว่า อิหร่าน อิสราเอล และเกาหลีใต้ กำลังดำเนินการวิจัยพื้นฐานเกี่ยวกับอาวุธประเภทนี้ภาพ: MOSQUITO_vector via ShutterStockอ้างอิง:https://www.voanews.com/a/6492459.html,https://thestandard.co/what-is-hypersonic-weapon/
เกิดเหตุแอมโมเนียรั่วไหลที่โรงงานเคมีในเมืองซูมี ทางตอนเหนือของยูเครน เตือนชาวบ้านหลบภัย,21 มีนาคม 2022,วันนี้ (21 มีนาคม) ตามเวลาท้องถิ่น เจ้าหน้าที่ทางการระบุว่า ชาวบ้านในหมู่บ้านโนโวเซลิตเซีย ทางตอนเหนือของยูเครน ควรหาที่หลบภัย หลังแอมโมเนียรั่วไหลที่โรงงานเคมีในเมืองซูมี ในขณะที่การต่อสู้อย่างดุเดือดกับกองกำลังรัสเซียในพื้นที่ยังคงดำเนินต่อไปโดย ดิมิโทร ชือวิตสกี ผู้ว่าการภูมิภาคซูมี กล่าวว่า มีการรั่วไหลของแอมโมเนียที่โรงงานที่ชื่อว่า ‘ซูมีฮิมปรม’ ซึ่งตามเว็บไซต์ของโรงงานแห่งนี้ระบุว่า ทางโรงงานผลิตปุ๋ยเคมีหลายชนิด โดยสำนักข่าว Reuters ระบุว่า การรั่วไหลเกิดขึ้นในเวลาราว 04.30 น. ตามเวลาท้องถิ่น และรัศมีของพื้นที่ได้รับผลกระทบนั้นอยู่ที่ราว 5 กิโลเมตรขอบเขตและสาเหตุของเหตุการณ์ยังไม่ชัดเจน แต่ชาวบ้านได้รับคำสั่งให้หาที่หลบภัยในชั้นใต้ดินหรือในอาคารชั้นล่าง เพื่อหลีกเลี่ยงการสัมผัส“แอมโมเนียนั้นเบากว่าอากาศ ดังนั้นที่หลบภัย ห้องใต้ดิน และชั้นล่างๆ จึงควรถูกใช้เพื่อป้องกัน” ชือวิตสกีกล่าวในข้อความผ่านแอป Telegramภาพ:Cristina Moliner / GettyImagesอ้างอิง:https://www.reuters.com/world/europe/ammonia-leak-reported-chemicals-plant-ukraines-besieged-sumy-2022-03-21/AFP,https://thestandard.co/ammonia-leaks-at-chemical-plant-in-ukraine/
สรุปประเด็นเด่นประชุม G7 ผู้นำโลกเห็นพ้องช่วยยูเครน จับมือสู้อิทธิพลจีน,21 พฤษภาคม 2023,"การประชุมของชาติสมาชิกกลุ่ม G7 เตรียมปิดฉากลงในวันนี้ (21 พฤษภาคม) หลังบรรดาผู้นำจากทั่วโลกได้มาร่วมประชุมกันอย่างเข้มข้นตลอด 3 วันที่ผ่านมาประเด็นที่ใหญ่ที่สุดของการประชุมครั้งนี้เห็นจะหนีไม่พ้นเรื่องของสงครามระหว่างรัสเซียและยูเครนที่ยืดเยื้อมานานถึง 15 เดือน โดยเซอร์ไพรส์ใหญ่ที่คนทั่วโลกต่างจับตาคือ การที่ประธานาธิบดีโจ ไบเดน แห่งสหรัฐอเมริกา ออกโรงสนับสนุนให้ชาติพันธมิตรร่วมกันฝึกอบรมการขับเครื่องบิน F-16 ให้กับทหารยูเครน พร้อมส่งสัญญาณว่า สหรัฐฯ ยินยอมให้ชาติเหล่านั้นสามารถจัดหาเครื่องบินรบให้กับยูเครนได้ ขณะที่ประธานาธิบดีโวโลดิเมียร์ เซเลนสกี ได้บินตรงจากซาอุดีอาระเบียมายังจังหวัดฮิโรชิมาของญี่ปุ่น เพื่อร่วมพบปะผู้นำโลกแบบตัวต่อตัวผู้นำโลกคุยอะไรกันบ้างในช่วง 3 วันที่ผ่านมา THE STANDARD สรุปรวมประเด็นเด่นมาไว้ให้เรียบร้อยแล้วในบทความนี้G7 เห็นพ้องหนุนยูเครนสู้ศึกรัสเซียเต็มกำลังผู้นำจากชาติสมาชิกกลุ่ม G7 ซึ่งได้แก่ สหรัฐฯ, ญี่ปุ่น, เยอรมนี, อังกฤษ, ฝรั่งเศส, อิตาลี และแคนาดา ได้ส่งสัญญาณดังๆ ถึงรัสเซียว่า พวกเขาพร้อมที่จะยืนหยัดเคียงข้างยูเครนในระยะยาว อีกทั้งยังเปิดโอกาสให้เซเลนสกีได้พบปะพูดคุยกับผู้นำชาติอื่นๆ นอกเหนือจากกลุ่ม G7 ด้วยตัวเอง เช่น บราซิลและอินเดีย ในการประชุมวันสุดท้ายข่าวที่ใหญ่ที่สุดจากการประชุมครั้งนี้คือ การที่ไบเดนประกาศสนับสนุนความร่วมมือของเหล่าชาติพันธมิตรที่จะเปิดการฝึกอบรมให้นักบินของยูเครนสามารถขับ F-16 ได้ ในช่วงเวลาที่ยูเครนต้องการเสริมแสนยานุภาพด้านการโจมตีทางอากาศ เพื่อหวังพลิกเกมในสมรภูมิรบกับรัสเซียตอนนี้ชัดเจนแล้วว่า ชาติที่จะช่วยในการฝึกอบรม ได้แก่ สหรัฐฯ, อังกฤษ, เนเธอร์แลนด์, เบลเยียม และเดนมาร์ก ส่วนประเด็นด้านการจัดส่งเครื่องบินรบรุ่นดังกล่าวยังไม่มีรายละเอียดที่แน่ชัด โดย ริชี ซูนัค นายกรัฐมนตรีอังกฤษ ออกมาประกาศในช่วงท้ายการประชุมว่า อังกฤษจะเริ่มโครงการฝึกอบรมนักบินยูเครนในช่วงฤดูร้อนนี้โอลาฟ ชอลซ์ นายกรัฐมนตรีเยอรมนี เปิดเผยว่า โปรแกรมฝึกอบรมนักบินของยูเครนจากบรรดาชาติพันธมิตร ถือเป็นการส่งสารสำคัญให้รัสเซียรู้ว่า ‘รัสเซียไม่สามารถคว้าชัยชนะจากการรุกรานยูเครนได้’ แม้จะพยายามสร้างสถานการณ์ให้สงครามยืดเยื้อกินเวลานานก็ตามด้านประธานาธิบดีเอ็มมานูเอล มาครง กล่าวว่า การปรากฏตัวของเซเลนสกีถือเป็น ‘ตัวเปลี่ยนเกม’ สำคัญ และเวที G7 ปีนี้ถือเป็นโอกาสดีที่จะโน้มน้าวให้ประเทศเศรษฐกิจเกิดใหม่หลักๆ อย่างอินเดียและบราซิล ก้าวออกจากจุดยืนเดิมของตัวเอง และหันมาให้การสนับสนุนยูเครนดังเช่นชาติตะวันตกนอกจากนี้สหรัฐฯ ยังได้ประกาศมาตรการคว่ำบาตรรัสเซียรอบใหม่ ซึ่งมุ่งเป้าไปยังบุคคลหรือองค์กรอีกกว่า 300 แห่งของรัสเซีย อีกทั้งยังได้ประกาศความช่วยเหลือทางทหารแก่ยูเครนมูลค่า 375 ล้านดอลลาร์ ซึ่งรวมถึงปืนใหญ่ กระสุน และระบบยิงจรวด HIMARSด้านอังกฤษได้ประกาศแผนแบนการนำเข้าเพชร, ทองแดง, อะลูมิเนียม และนิกเกิล จากรัสเซีย รวมถึงมีการประกาศมาตรการคว่ำบาตรระลอกใหม่ต่อรัสเซียด้วย โดยมุ่งเป้าไปที่บริษัทที่ถูกกล่าวหาว่ามีส่วนเกี่ยวข้องกับการขโมยธัญพืชของยูเครนอย่างไรก็ตาม หลังจากที่เซเลนสกีเดินทางถึงญี่ปุ่นได้เพียงไม่นาน รัสเซียก็ได้ประกาศชัยชนะเหนือสมรภูมิบัคมุต โดยอ้างว่าทหารรับจ้างหน่วยแวกเนอร์และกองกำลังของรัสเซียสามารถยึดพื้นที่เมืองบัคมุตในภูมิภาคดอนบาสของยูเครนไว้ได้หมดแล้ว ขณะที่ทางการยูเครนปฏิเสธคำกล่าวอ้างดังกล่าว พร้อมยืนยันว่า พื้นที่เมืองบัคมุตยังมีการสู้รบกันอยู่G7 รับ จีนคือความท้าทายใหญ่ แต่ตัดทิ้งไม่ได้ผู้นำกลุ่ม G7 ได้ระบุถึงแนวทางที่มีต่อจีน โดยทุกประเทศเรียกร้องให้จีนเข้ามามีบทบาทในการกดดันให้รัสเซียยุติสงครามในยูเครน แต่ในแง่ของเศรษฐกิจนั้น ทุกประเทศหวังที่จะได้มีส่วนร่วมทางเศรษฐกิจกับจีนต่อไป โดยยึดหลักการ ‘ลดความเสี่ยง แต่ไม่แยกตัวออกจากกัน’ (De-Risk, Not Decouple)ซูนัคกล่าวว่า จีนถือเป็น ‘ความท้าทายที่ใหญ่ที่สุดของโลก’ ทั้งในแง่ของความมั่นคงและความเจริญรุ่งเรือง แต่ถึงเช่นนั้นประเทศเขตเศรษฐกิจใหญ่อื่นๆ ก็ไม่ควรที่จะแยกตัวจากจีนไปอย่างสิ้นเชิงผู้นำ G7 กล่าวว่า ความร่วมมือกับจีนถือเป็นสิ่งจำเป็น เนื่องจากจีนเป็นชาติที่มีบทบาทสำคัญบนเวทีโลก โดยจีนเป็นประเทศที่มีเขตเศรษฐกิจใหญ่เป็นอันดับ 2 ของโลก หรือเป็นรองเพียงแค่สหรัฐฯ อีกยังเป็นชาติที่มีบทบาทสำคัญในการช่วยโลกลดภาวะโลกรวนและการอนุรักษ์ธรรมชาติแต่ถึงเช่นนั้นชาติต่างๆ ก็เห็นพ้องกันว่า ควรมีการดำเนินการเพื่อปกป้องความเสี่ยงด้านเทคโนโลยีจากจีน ซึ่งอาจส่งผลกระทบต่อความมั่นคงของแต่ละชาติได้ แต่การดำเนินการในส่วนดังกล่าวต้องไม่ไปจำกัดการค้าและการลงทุนมากเกินควรโอลาฟ ชอลซ์ นายกรัฐมนตรีเยอรมนี กล่าวว่า ชาติ G7 จะเดินหน้าสร้างหลักประกันว่า การลงทุนขนาดใหญ่กับจีน ซัพพลายเชน และการส่งออกไปยังจีน จะเดินหน้าต่อไปได้อย่างราบรื่น แต่ขณะเดียวกันก็จะพยายามลดความเสี่ยงที่มีอยู่กลุ่ม G7 หวังลดช่องว่างขนาดใหญ่ที่มีต่อประเทศเศรษฐกิจเกิดใหม่ในกลุ่มประเทศโลกซีกใต้ โดยจะมุ่งเน้นไปที่โครงสร้างพื้นฐานและการบรรเทาหนี้ ซึ่งเป็นหนึ่งในกลยุทธ์ที่จะช่วยลดทอนอำนาจของจีนที่มีต่อประเทศรายได้น้อยผู้นำกลุ่ม G7 เห็นพ้องที่จะร่วมมือกันต่อต้าน ‘การบีบบังคับทางเศรษฐกิจ’ โดยเรียกร้องให้ทุกประเทศทั่วโลกงดเว้นการใช้เศรษฐกิจมาเป็นเครื่องมือสร้างผลประโยชน์ทางการเมือง พร้อมให้คำมั่นว่า ชาติสมาชิกจะประสานงานกัน เพื่อสร้างหลักประกันว่าจะไม่ให้มีประเทศใดที่ใช้การพึ่งพาทางเศรษฐกิจเป็นประหนึ่งอาวุธที่บีบบังคับให้ชาติอื่นๆ ต้องยอมจำนน ซึ่งแน่นอนว่าเป็นการพุ่งเป้าไปที่จีนสำหรับประเด็นไต้หวัน แถลงการณ์จากกลุ่ม G7 ยังคงเน้นย้ำถึงความสำคัญในการรักษาสันติภาพและเสถียรภาพข้ามช่องแคบไต้หวัน ท่ามกลางความสัมพันธ์ระหว่างจีนและไต้หวันที่มีความตึงเครียด และเห็นได้ชัดว่าจีนพยายามเพิ่มแรงกดดันทางทหารต่อไต้หวันมากขึ้นกว่าเดิมด้วยสถานการณ์ที่กล่าวมาทั้งหมด ทำให้จีนได้ออกมาคัดค้านแถลงการณ์ร่วมของ G7 อย่างรุนแรง อีกทั้งยังตำหนิญี่ปุ่น ซึ่งเป็นเจ้าภาพจัดการประชุมในปีนี้ โดยระบุว่า แถลงการณ์ที่ออกมาได้มองข้ามสิ่งที่จีนวิตกกังวล อีกทั้งยังมุ่งเป้าโจมตีจีนโดยตรง และเป็นการแทรกแซงกิจการภายในของประเทศเก็บตกประเด็นด้านสิ่งแวดล้อมและไอทีผู้นำกลุ่ม G7 สนับสนุนการลงทุนด้านก๊าซ โดยเรียกว่าสิ่งนี้เป็น ‘ขั้นตอนชั่วคราว’ เพื่อเปิดช่องให้ชาติต่างๆ สามารถลดการพึ่งพาพลังงานจากรัสเซียได้ อย่างไรก็ตาม นักเคลื่อนไหวด้านสิ่งแวดล้อมได้ออกมาแสดงความกังวลว่า ความเคลื่อนไหวที่เกิดขึ้นอาจส่งผลกระทบต่อเป้าหมายด้านสภาพอากาศของโลกในอนาคตขณะเดียวกันกลุ่ม G7 ยังคงยืนยันความมุ่งมั่นต่อเป้าหมายการลดการปล่อยคาร์บอนบนท้องถนนในระดับสูงภายในปี 2030 และความมุ่งมั่นที่จะบรรลุเป้าหมายการปล่อยมลพิษสุทธิเป็นศูนย์บนท้องถนนภายในปี 2050นอกจากนี้ชาติสมาชิกยังเรียกร้องให้มีการกำหนดมาตรฐานทางเทคนิคร่วมกัน เพื่อควบคุมความน่าเชื่อถือของ AI และให้ก้าวทันเทคโนโลยีที่พัฒนารุดหน้าไปอย่างรวดเร็วภาพ:Stefan Rousseau-WPA Pool / Getty Imagesอ้างอิง:https://www.reuters.com/world/g7-calls-developing-global-technical-standards-ai-2023-05-20/https://www.reuters.com/world/hiroshima-g7-marks-costs-war-welcomes-ukraines-zelenskiy-2023-05-20/https://www.reuters.com/world/g7-signals-long-term-ukraine-support-russia-woos-global-south-2023-05-21/https://www.bbc.com/news/live/uk-65647898https://www.aljazeera.com/news/liveblog/2023/5/21/g7-summit-live-news-zelenskyy-seeks-diplomatic-military-supporthttps://english.kyodonews.net/news/2023/05/10cc6c49b4fd-g-7-eyes-deeper-ties-with-emerging-nations-to-counter-russia-china.html",https://thestandard.co/important-topics-g7-2023/
เปิดบทความสื่อนอก มองการเลือกตั้งรัฐบาลไทยชุดใหม่กับทิศทางการวิจัยและพัฒนา สู่เป้าหมาย ‘ไทยแลนด์ 4.0’,22 พฤษภาคม 2023,เว็บไซต์วารสารวิทยาศาสตร์ Nature เผยแพร่บทความ ระบุถึงการเลือกตั้งรัฐบาลใหม่ของไทย ซึ่งพรรคก้าวไกลคว้าชัยชนะ กับทิศทางในการขับเคลื่อนงานวิจัยและพัฒนา (R&D) ในขณะที่ประเทศกำลังดำเนินการตามแผนเปลี่ยนผ่าน จากระบบเศรษฐกิจแบบอุตสาหกรรมหนัก ไปสู่ระบบเศรษฐกิจที่มุ่งสู่นวัตกรรมหรือที่เรียกว่า ‘ไทยแลนด์ 4.0’โดยคำถามสำคัญ คือรัฐบาลชุดใหม่ที่จะเข้ามาบริหารจะส่งผลอย่างไรต่อแผนเหล่านี้ ซึ่งจนถึงตอนนี้คำตอบที่ได้คือ ‘ยังไม่มีความชัดเจน’ไทยแลนด์ 4.0สำหรับนโยบายไทยแลนด์ 4.0 นั้นบทความอธิบายว่า คือแนวคิดเศรษฐกิจแบบ Bio-Circular-Green (BCG) ซึ่งนำเสนอมาตรการจูงใจทางภาษีสำหรับการวิจัย และนำเสนอการแบ่งโซนพิเศษสำหรับพัฒนาเป็นเขตอุตสาหกรรม โดยมีเป้าหมายเพื่อขับเคลื่อนนวัตกรรมใน 10 ภาคส่วน รวมถึงเกษตรกรรม อุปกรณ์การแพทย์ พลังงาน และเคมีภัณฑ์แนวคิดไทยแลนด์ 4.0 ได้รับแรงหนุนมากยิ่งขึ้นในช่วงการระบาดของโควิด ซึ่งไทยเป็นประเทศแรกในเอเชียตะวันออกเฉียงใต้ที่มีการพัฒนาวัคซีนโควิดชนิด mRNAอย่างไรก็ตาม ดร.เสาวรัจ รัตนคำฟู รองประธานและผู้อำนวยการวิจัยด้านนโยบายนวัตกรรมเพื่อการพัฒนาที่ยั่งยืน สถาบันวิจัยเพื่อการพัฒนาประเทศไทย (Thailand Development Research Institute: TDRI) ให้สัมภาษณ์ถึงการนำแนวคิด BCG ไปใช้ ว่าได้รับผลกระทบจากการศึกษาและการฝึกอบรมแรงงานที่ยังไม่เพียงพอ และการขาดความชัดเจนว่าโครงการใดบ้างที่รวมอยู่ในแผนดำเนินการดังกล่าว ตลอดจนเป้าหมายและผลลัพธ์ที่ยังไม่ชี้ชัดที่ผ่านมา รัฐบาลไทยได้ส่งเสริม BCG ในระดับนานาชาติ แต่จนถึงขณะนี้ยังคงไม่มีรายชื่อโครงการที่ได้รับการอนุมัติ รวมถึงไม่มีเป้าหมายและเกณฑ์ชี้วัดมาตรฐานที่ชัดเจนขณะที่บทความยังชี้ถึงอุปสรรคและความยากลำบากสำหรับรัฐบาลไทยชุดใหม่ ในการกระตุ้นงานวิจัยและพัฒนา โดยเฉพาะความไม่พร้อมของแรงงาน เนื่องจากการศึกษาและการฝึกอบรมด้านวิทยาศาสตร์ที่ยังไม่เพียงพอการผลักดันนวัตกรรมรัฐบาลไทยได้นำเสนอแนวทาง BCG ในการประชุมความร่วมมือทางเศรษฐกิจเอเชีย-แปซิฟิก (APEC) เมื่อปีที่แล้ว ซึ่งจัดขึ้นที่กรุงเทพฯ โดยได้นำมาใช้เป็นนโยบายอย่างเป็นทางการสำหรับการพัฒนาเศรษฐกิจแต่สำหรับแนวคิด BCG และไทยแลนด์ 4.0 นั้นได้รับความสนใจค่อนข้างน้อยในช่วงหาเสียงเลือกตั้ง โดยประชาชนส่วนใหญ่มุ่งความสนใจไปยังประเด็นนโยบายที่เกี่ยวข้องกับปากท้องหรือมาตรฐานค่าครองชีพมากกว่าขณะที่ ดร.เสาวรัจ กล่าวว่า คณะอนุกรรมการด้าน BCG ของไทยที่ครอบคลุม 10 ภาคส่วนเป้าหมาย มีผู้เชี่ยวชาญเป็นประธาน รวมทั้งจากภาคเอกชน แต่ยังมีทรัพยากรที่น้อยเกินไปและขาดอำนาจในการขับเคลื่อนโครงการไปข้างหน้า “พวกเขาถูกจำกัดให้จัดทำแผนปฏิบัติการและเป็นตัวแทนของรัฐบาลเท่านั้น” เธอกล่าวดร.เสาวรัจ ยังชี้ว่า ความพยายามที่จะสร้างสรรค์สิ่งใหม่ๆ ถูกขัดขวางจากการฝึกอบรมและการศึกษาที่ไม่เพียงพอ โดยเฉพาะในสาขาวิทยาศาสตร์ เทคโนโลยี วิศวกรรมศาสตร์ และคณิตศาสตร์ ตั้งแต่ชั้นประถมศึกษาจนถึงมหาวิทยาลัย“ประเด็นสำคัญสำหรับเศรษฐกิจในอนาคตของไทย คือการพัฒนาทรัพยากรมนุษย์” เธอกล่าว พร้อมชี้ว่า “การเปลี่ยนแปลงวิธีการจัดสรรทุนวิจัยและการพัฒนา โดยมีเป้าหมายที่ชัดเจนและการรายงานที่โปร่งใส ตลอดจนการมุ่งเน้นปรับปรุงคุณภาพการศึกษาและการฝึกอบรมเป็นสิ่งจำเป็น หากไทยต้องการบรรลุเป้าหมายในการพัฒนาด้านนวัตกรรม”มาร์ก โคแกน ผู้เชี่ยวชาญด้านการเคลื่อนไหวทางสังคมในเอเชียตะวันออกเฉียงใต้แห่งมหาวิทยาลัยคันไซ ไกได (Kansai Gaidai University) ในเมืองโอซาก้า ประเทศญี่ปุ่น แสดงความเห็นคล้ายกันว่า “การศึกษาและการฝึกอบรมเป็นอุปสรรคต่อการพัฒนาเศรษฐกิจของไทย”โคแกนกล่าวว่า ไทยสามารถเรียนรู้บทเรียนจากเวียดนาม ซึ่งกำลังลงทุนในการฝึกอบรมและการศึกษา เพื่อมุ่งสู่การเป็นผู้นำด้านการผลิตรถยนต์ไฟฟ้า ซึ่งหลายบริษัทต้องการขยายการผลิตในไทย แต่ ‘แรงงานไม่พร้อม’ ซึ่งการศึกษาวิทยาศาสตร์ในไทยก้าวตามไม่ทันนวัตกรรมทางเทคโนโลยีอุปสรรคในการบริหารทั้งนี้ แม้ว่าการลงทุนด้านวิจัยและพัฒนาของไทยจะเพิ่มขึ้นกว่า 2 เท่าเมื่อเทียบกับตัวเลข GDP ของประเทศ ระหว่างปี 2014-2017 และอัตราการจ้างงานในภาคส่วนนี้เพิ่มขึ้น 65% แต่นั่นก็ไม่ได้หมายความว่าผลผลิตทางเศรษฐกิจจะเพิ่มขึ้นอย่างต่อเนื่องงานวิจัยของ ดร.เสาวรัจ แสดงให้เห็นว่าจำนวนบริษัทด้านนวัตกรรมในไทยยังมีจำนวนน้อย และสิทธิบัตรส่วนใหญ่ก็ถือครองโดยบริษัทต่างประเทศ ซึ่งแรงจูงใจด้านภาษีสำหรับงานวิจัยและพัฒนาต่างๆ มีผลต่อการพัฒนานวัตกรรมขณะที่ ดร.เสาวรัจ กล่าวว่า “ปัญหาเหล่านี้อาจจะยังคงอยู่สำหรับรัฐบาลชุดใหม่ โดยเป็นปัญหาทั้งด้านความสามารถในการบริหารและธรรมชาติของรัฐบาลเอง”อ้างอิง:https://www.nature.com/articles/d41586-023-01637-2,https://thestandard.co/new-goverment-thailand-4-0/
เกิดเหตุเพลิงไหม้หอพักโรงเรียนในกายอานา เด็กนักเรียนเสียชีวิตอย่างน้อย 19 คน,23 พฤษภาคม 2023,วานนี้ (22 พฤษภาคม) ตามเวลาท้องถิ่น เกิดเหตุเพลิงไหม้หอพักนักเรียนหญิงโรงเรียนมัธยมมาห์เดียในกายอานา เป็นเหตุให้มีเด็กนักเรียนเสียชีวิตแล้วอย่างน้อย 19 คน เป็นเด็กนักเรียนหญิง 18 คน และอีก 1 คนเป็นเด็กนักเรียนชาย ซึ่ง 14 คนเสียชีวิตขณะอยู่ภายในหอพัก ขณะที่อีก 5 คนเสียชีวิตขณะกำลังเข้ารักษาตัวที่โรงพยาบาลทางเจ้าหน้าที่ตำรวจและนักดับเพลิงได้รับแจ้งว่าขณะเกิดเหตุมีนักเรียนอยู่ภายในหอพักมากถึง 56 คน ก่อนที่จะเริ่มทยอยให้ความช่วยเหลือ เบื้องต้นยังไม่ทราบถึงสาเหตุเพลิงไหม้ที่แน่ชัด ทางการกำลังเร่งสืบหาสาเหตุโดยเร็วหลายฝ่ายตั้งข้อสังเกตว่าเหตุการณ์ในครั้งนี้อาจมุ่งเป้าโจมตีมาที่ลูกหลานของชนพื้นเมืองหรือไม่ เนื่องจากหอพักดังกล่าวเป็นสถานที่ที่จัดเตรียมไว้ให้กับนักเรียนที่เดินทางมาจากนอกเมืองมาห์เดีย แต่อย่างไรก็ตาม เจ้าหน้าที่ทางการยังไม่สามารถยืนยันได้ในทันทีว่าจำนวนผู้เสียชีวิต 19 คนในขณะนี้ เด็กคนใดเป็นลูกหลานของชนชาวพื้นเมืองหรือไม่ อย่างใดอีร์ฟาน อาลี ประธานาธิบดีกายอานา ระบุว่า นี่คือหายนะครั้งใหญ่ นี่คือเหตุการณ์ที่น่ากลัวและน่าเจ็บปวด เราจำเป็นจะต้องรับมือกับสิ่งต่างๆ เหล่านี้พร้อมกัน ดังนั้นเราจึงกำลังพยายามควบคุมสถานการณ์ให้เข้าที่เข้าทางอยู่ในขณะนี้เหตุการณ์ดังกล่าวสร้างความสลดใจให้กับผู้คนในกายอานาเป็นอย่างมาก โดยประธานาธิบดีกายอานาออกประกาศให้ประชาชนร่วมไว้อาลัยระดับชาติเป็นระยะเวลานาน 3 วัน เพื่อเป็นเกียรติให้แก่การจากไปของเด็กๆ ทุกคนในครั้งนี้โดยกายอานาเป็นประเทศที่มีความหลากหลายทางเชื้อชาติและชาติพันธุ์ ชาวอินโด-กายอานีส หรืออินเดียน-กายอานีส เป็นประชากรกลุ่มที่ใหญ่ที่สุดในประเทศ มีจำนวน 40% ของประชากรทั้งประเทศ ตามมาด้วยแอโฟร-กายอานีส ราว 30% และลูกผสมอีกราว 20% ขณะที่ชนพื้นเมืองหรืออเมรินเดียน-กายอานีส คิดเป็นสัดส่วนราว 10% ของประชากรทั้งหมดในกายอานาภาพ: Keno George / AFPอ้างอิง:https://edition.cnn.com/2023/05/22/americas/guyana-school-fire-intl/index.htmlhttps://www.reuters.com/world/americas/least-20-dead-school-dormitory-fire-guyana-2023-05-22/https://www.bbc.com/news/world-latin-america-65670272,https://thestandard.co/school-dormitory-fire-in-guyana/
รัสเซียคาด ตัวเลขการค้ากับจีนทะลุ 2 แสนล้านดอลลาร์ในปีนี้ สูงสุดเป็นประวัติการณ์,24 พฤษภาคม 2023,วานนี้ (23 พฤษภาคม) มิคาอิล มิชุสติน นายกรัฐมนตรีรัสเซีย กล่าวในงานฟอรัมธุรกิจจีน-รัสเซีย ที่นครเซี่ยงไฮ้ โดยคาดการณ์ว่า ตัวเลขการค้าระหว่างรัสเซียและจีนจะแตะระดับสูงสุดเป็นประวัติการณ์ที่ระดับ 2 แสนล้านดอลลาร์สหรัฐ“ผมเชื่อว่าปีนี้เราจะสามารถบรรลุเป้าหมายที่ผู้นำของทั้งสองประเทศตั้งไว้ และทำให้การค้าโดยรวมมีมูลค่าแตะ 2 แสนล้านดอลลาร์”การคาดการณ์ดังกล่าวมีขึ้นท่ามกลางความสัมพันธ์ระหว่างจีนและรัสเซียที่ถูกจับตามอง หลังจากที่รัสเซียถูกสหรัฐฯ และชาติตะวันตก คว่ำบาตรจากกรณีการทำสงครามรุกรานยูเครน ซึ่งส่งผลให้รัสเซียถูกขับออกจากระบบการเงินและถูกปิดกั้นจากเศรษฐกิจส่วนใหญ่ของโลกที่ผ่านมาจีนได้แสดงมิตรภาพอันไร้ขีดจำกัด โดยช่วยบรรเทาผลกระทบทางเศรษฐกิจของรัสเซีย ซึ่งข้อมูลจากกรมศุลกากรจีนพบว่า ตัวเลขการค้าทวิภาคีระหว่างจีนและรัสเซียในปีที่ผ่านมาเพิ่มขึ้นเกือบ 30% และมูลค่าการค้าสูงทุบสถิติที่ 1.9 แสนล้านดอลลาร์ โดยได้รับแรงหนุนหลักจากการซื้อพลังงานจากรัสเซีย ซึ่งในปีนี้การค้าระหว่าง 2 ประเทศยังเพิ่มขึ้นต่อเนื่องถึง 41% ในช่วง 4 เดือนแรกขณะที่มิชุสตินกล่าวย้ำว่า “ความร่วมมือด้านพลังงานกับจีนยังคงเป็นสิ่งสำคัญสูงสุดของรัสเซีย” โดยข้อมูลจากกรมศุลกากรจีนพบว่า รัสเซียได้แซงหน้าซาอุดีอาระเบียและกลายเป็นผู้จัดหาน้ำมันดิบรายใหญ่ที่สุดของจีนนับตั้งแต่เดือนกุมภาพันธ์ที่ผ่านมาทั้งนี้ หลี่เฉียง นายกรัฐมนตรีจีน ได้พบกับมิชุสตินที่กรุงปักกิ่งวันนี้ (24 พฤษภาคม) และได้กล่าวว่าจีนยินดีที่จะทำงานร่วมกับรัสเซีย เพื่อส่งเสริมและยกระดับความร่วมมือเชิงปฏิบัติการในด้านต่างๆขณะที่สำนักข่าว TASS ของทางการรัสเซีย รายงานคำกล่าวของมิชุสตินที่ระบุว่า รัสเซียและจีนกำลังพยายามประสานงาน เพื่อดำเนินการตามข้อตกลงระหว่างสีและปูตินในระหว่างการประชุมเมื่อเดือนมีนาคมที่ผ่านมา เพื่อบรรลุสู่เป้าหมายระดับสูงสุด พร้อมทั้งเน้นย้ำความสัมพันธ์ของ 2 ประเทศ โดยเคารพในผลประโยชน์ของกันและกันภาพ: Thomas Peter-Pool / Getty Imagesอ้างอิง:https://edition.cnn.com/2023/05/24/economy/russia-china-trade-new-record-intl-hnk/index.html,https://thestandard.co/russia-china-trade-new-record/
ปากีสถานกำลังพิจารณาโทษแบนพรรค PTI ของ อิมราน ข่าน หลายฝ่ายหวั่นอาจนำไปสู่การปะทะกันระหว่างฝูงชนกับกองทัพ,25 พฤษภาคม 2023,คาวาจา อาซิฟ รัฐมนตรีว่าการกระทรวงกลาโหมของปากีสถานเผยว่า ทางการกำลังพิจารณาโทษแบนพรรค Pakistan Tehreek-e-Insaf หรือพรรค PTI ของอดีตนายกรัฐมนตรีอิมราน ข่าน หลังโจมตีและเป็นชนวนเหตุในการสร้างความเสียหายให้กับประเทศชาติ โดยหลายฝ่ายกังวลใจว่า การประกาศแบนพรรคการเมืองของข่านอาจนำไปสู่เหตุปะทะกันที่รุนแรงขึ้นระหว่างประชาชนผู้สนับสนุนข่านและพรรค PTI กับรัฐบาลปากีสถานและกองทัพโดยข่านถือเป็นตัวละครทางการเมืองที่มีความสำคัญมาก และผูกโยงอยู่กับวิกฤตทางการเมืองครั้งล่าสุดของปากีสถาน เขาถูกอภิปรายไม่ไว้วางใจจนต้องถูกปลดออกจากตำแหน่งนายกรัฐมนตรีเมื่อเดือนเมษายน 2022 พร้อมถูกตั้งข้อกล่าวหามากกว่าร้อยคดี ทั้งข่านและบรรดากลุ่มผู้สนับสนุนเขาต่างเชื่อว่า อดีตผู้นำปากีสถานคนนี้ตกเป็นเหยื่อของเกมทางการเมืองที่พรรคฝ่ายค้าน (หรือรัฐบาลปากีสถานในปัจจุบัน) ร่วมมือกับกองทัพเพื่อกำจัดเขาออกจากแวดวงการเมืองระดับชาติ หลังจากที่ข่านแสดงจุดยืนที่แข็งกร้าวต่อมหาอำนาจตะวันตกอย่างสหรัฐฯ ที่มีความสัมพันธ์ใกล้ชิดกับกองทัพปากีสถานสถานการณ์ยิ่งทวีความรุนแรงมากยิ่งขึ้น หลังจากที่ข่านถูกจับกุมตัวขณะเดินทางไปรับฟังการพิจารณาคดีในชั้นศาลเมื่อช่วงต้นเดือนพฤษภาคมที่ผ่านมา โดยบรรดาผู้สนับสนุนของเขาได้ออกมาชุมนุมประท้วงใหญ่ทั่วประเทศ ก่อนที่ศาลสูงสุดจะพิจารณาให้การจับกุมตัวข่านนั้นเป็นการกระทำที่มิชอบด้วยกฎหมาย จนนำไปสู่การปล่อยตัวข่านในท้ายที่สุดตลอดระยะเวลาที่ผ่านมา อดีตผู้นำปากีสถานวัย 70 ปีคนนี้เดินหน้าเรียกร้องให้รัฐบาลชุดปัจจุบันประกาศยุบสภา พร้อมกับผลักดันให้มีการจัดการเลือกตั้งทั่วไปขึ้นโดยเร็วที่สุด เพื่อให้รัฐบาลของปากีสถานมาจากเสียงของประชาชนอย่างแท้จริงรัฐมนตรีกลาโหมปากีสถานระบุว่า พรรค PTI ของข่านได้สร้างความเสียหายให้กับโครงสร้างขั้นพื้นฐานและหน่วยงานของรัฐ ซึ่งถือเป็นสิ่งที่ยอมรับไม่ได้ โดยรัฐสภาปากีสถานจะต้องลงมติเป็นครั้งสุดท้ายว่าเห็นควรจะมีการประกาศโทษแบนพรรค PTI ของข่านหรือไม่นักวิเคราะห์ต่างมองว่า พรรค PTI ในขณะนี้กำลังได้รับเสียงสนับสนุนจากประชาชนชาวปากีสถานเป็นจำนวนมาก และมีแนวโน้มที่จะคว้าชัยชนะในการเลือกตั้งสูงมาก หากมีการจัดการเลือกตั้งระดับชาติในเร็ววันนี้ จึงมีการตั้งคำถามว่า การพิจารณาโทษแบนพรรค PTI ซึ่งอาจส่งผลต่อการลงชิงชัยในสนามเลือกตั้งในทุกระดับนั้น เป็นความพยายามในการกำจัดพรรคคู่แข่งทางการเมืองออกไปให้พ้นทางหรือไม่ เพราะหวั่นจะสูญเสียอำนาจให้กับอดีตผู้นำอย่างอิมราน ข่านภาพ: Arif Ali / AFPอ้างอิง:https://www.aljazeera.com/news/2023/5/24/pakistan-considering-banning-imran-khans-party-defence-ministerhttps://www.dw.com/en/pakistan-imran-khans-pti-party-faces-possible-ban/a-65716680https://www.rferl.org/a/pakistan-khan-pti-ban/32425499.html,https://thestandard.co/pakistan-banning-pti/
เลือกตั้งฝรั่งเศส ฝ่ายซ้ายพลิกชนะขวาจัด แต่ตั้งรัฐบาลเสียงข้างมากไม่ได้ จะเกิดอะไรต่อ?,08 กรกฎาคม 2024,"ผลการเลือกตั้งทั่วไปของฝรั่งเศสรอบที่ 2 สร้างความประหลาดใจอย่างมาก หลังกลุ่มพันธมิตรพรรคการเมืองฝ่ายซ้าย New Popular Front (NFP) พลิกเอาชนะเป็นอันดับ 1 โดยกวาด สส. ไป 182 ที่นั่ง ในขณะที่กลุ่มพันธมิตรสายกลาง Ensemble ซึ่งรวมถึงพรรครัฐบาล Renaissance ของประธานาธิบดีเอ็มมานูเอล มาครง ได้ไป 163 ที่นั่งส่วนพรรคขวาจัดอย่าง National Rally (Rassemblement National: RN) ของ มารีน เลอ เปน ผู้นำฝ่ายค้าน และพรรคพันธมิตร ซึ่งได้ สส. มากที่สุดในการเลือกตั้งรอบแรก ปรากฏว่ารอบนี้ได้ไป 143 ที่นั่งการเลือกตั้งรอบนี้ได้รับความสนใจและมีประชาชนชาวฝรั่งเศสออกไปใช้สิทธิลงคะแนนสูงสุดนับตั้งแต่ปี 1997 ถึง 66.63%แต่ผลเลือกตั้งที่ออกมาส่งผลให้ไม่มีกลุ่มการเมืองฝ่ายใดที่ได้ สส. เกินกึ่งหนึ่ง หรือสามารถครองเสียงข้างมากในสภาผู้แทนราษฎรซึ่งมี 577 ที่นั่ง และก่อให้เกิดคำถามสำคัญคือ กลุ่ม NFP ที่ชนะอันดับหนึ่ง จะสามารถจัดตั้งรัฐบาลได้หรือไม่ แล้วถ้าไม่ได้ สมการจัดตั้งรัฐบาลจะออกมาในรูปแบบใดและใครจะเป็นนายกรัฐมนตรีหรือในกรณีที่แย่ที่สุด หากไม่สามารถตั้งรัฐบาลผสมได้จะเกิดอะไรขึ้น การเมืองฝรั่งเศสจะเผชิญทางตันหรือไม่?พันธมิตรฝ่ายซ้าย NFP คือใคร?กลุ่ม New Popular Front ประกอบด้วยหลายพรรคฝ่ายซ้าย โดยหลักๆ ได้แก่ พรรค France Unbowed (ซ้ายจัด), พรรค Socialist (สายกลางมากขึ้น), พรรค Ecologist (นโยบายสิ่งแวดล้อม), พรรค French Communist, พรรค Place Publique (กลาง-ซ้าย) นอกจากนี้ยังมีพรรคเล็กๆ อีกหลายพรรคการก่อตั้งกลุ่มพันธมิตรพรรคการเมืองฝ่ายซ้ายนี้เกิดขึ้นเมื่อวันที่ 10 มิถุนายนที่ผ่านมา หลังประธานาธิบดีเอ็มมานูเอล มาครง ประกาศยุบสภา เปิดทางให้มีการเลือกตั้งสมาชิกสภาผู้แทนราษฎร ภายหลังกระแสความนิยมของฝ่ายขวาจัดในฝรั่งเศสและสหภาพยุโรปเพิ่มสูงขึ้น จนทำให้พรรคฝ่ายค้าน RN ทำผลงานได้เหนือพรรครัฐบาลในการเลือกตั้งสมาชิกรัฐสภายุโรป โดยได้คะแนนเสียงมากกว่าถึง 2 เท่าสำหรับนโยบายหลักของ NFP ที่ทำให้ประชาชนเทคะแนนเสียง มีทั้งการให้สัญญาว่าจะขึ้นค่าจ้างขั้นต่ำรายเดือน การควบคุมราคาสินค้าจำเป็น และยกเลิกแผนปฏิรูปเงินบำนาญที่มาครงพยายามผลักดัน ส่วนนโยบายต่างประเทศที่น่าจับตามอง มีทั้งการให้คำมั่นว่าจะรับรองรัฐปาเลสไตน์ในทันที และผลักดันให้อิสราเอลและกลุ่มฮามาส บรรลุข้อตกลงหยุดยิงในฉนวนกาซาจะเกิดอะไรขึ้นต่อจากนี้?สิ่งที่เกิดขึ้นในการเมืองฝรั่งเศสตอนนี้เรียกได้ว่าเป็นภาวะ ‘สภาแขวน’ (Hung Parliament) จากการที่ไม่มีพรรคการเมืองหรือกลุ่มพรรคการเมืองใดครองเสียงข้างมากโดยหลังจากนี้แน่นอนว่ากลุ่มการเมืองต่างๆ จะเริ่มแสดงท่าทีเรื่องการจัดตั้งรัฐบาลผสม แต่ความเป็นไปได้ที่พันธมิตรฝ่ายซ้าย NFP จะหันไปเจรจาจับมือกับขั้วการเมืองอื่น จนถึงตอนนี้ยังไม่มีความชัดเจนว่าจะเกิดขึ้นหรือไม่ที่ผ่านมาการเมืองฝรั่งเศสแทบไม่เคยเจอกับการจัดตั้งรัฐบาลผสมต่างขั้ว โดยระบอบการปกครองยุคปัจจุบันที่เรียกว่ายุค ‘สาธารณรัฐฝรั่งเศสที่ 5’ (French Fifth Republic) ซึ่งเกิดขึ้นในปี 1958 โดยวีรบุรุษสงคราม ชาร์ลส์ เดอ โกล เปลี่ยนแปลงจากระบอบรัฐสภามาเป็นระบอบกึ่งประธานาธิบดี เพื่อให้ประธานาธิบดีได้ครองอำนาจเสียงข้างมากในรัฐสภาอย่างมีเสถียรภาพ และทำให้วัฒนธรรมการเมืองฝรั่งเศสเป็นไปในลักษณะของการ ‘เผชิญหน้า’ มากกว่า ‘ประนีประนอม’ขณะที่ ฌ็อง-ลุก เมลองชอง ผู้นำพรรคซ้ายจัด France Unbowed (LFI) ยังไม่แสดงออกว่าจะมีการเจรจาจัดตั้งรัฐบาลผสมกับขั้วการเมืองใด โดยเขาเรียกร้องไปยังมาครงว่า มีหน้าที่ในการขอให้พันธมิตรฝ่ายซ้ายจัดตั้งรัฐบาล และยืนยันว่า NFP พร้อมที่จะปกครองประเทศสำหรับความเป็นไปได้ที่จะเกิดรัฐบาลผสมข้ามขั้วถูกมองไปที่กลุ่มฝ่ายซ้าย NFP และกลุ่มสายกลาง Ensemble ของมาครงแต่ที่ผ่านมาสมาชิก Ensemble หลายคนปฏิเสธที่จะทำงานร่วมกับพรรค France Unbowed เนื่องจากแนวนโยบายที่ถูกมองว่าซ้ายสุดโต่งและไม่เหมาะที่จะปกครองประเทศเช่นเดียวกับพรรคขวาจัดอย่าง RNโดยหนึ่งในสมการที่อาจเกิดขึ้นคือ การที่พรรค Socialist และพรรค Ecologist แยกออกจากพันธมิตรฝ่ายซ้ายและจับมือกับกลุ่ม Ensemble ตั้งรัฐบาลผสมกลาง-ซ้าย แต่ความเป็นไปได้อาจจะยังเลือนราง เนื่องจากไม่มีวี่แววว่ากลุ่ม NFP จะล่มสลายได้ในตอนนี้ใครจะเป็นนายกรัฐมนตรีคนใหม่?แกเบรียล อัททาล นายกรัฐมนตรีหนุ่มวัย 34 ปี เตรียมที่จะลาออกในวันนี้ (8 กรกฎาคม) แต่จะยังคงทำหน้าที่นายกรัฐมนตรีรักษาการต่อไปจนกว่าจะได้นายกรัฐมนตรีคนใหม่สำหรับคำถามที่ว่า ใครในกลุ่มการเมืองฝ่ายซ้ายที่คาดว่าจะได้ครองตำแหน่งนายกรัฐมนตรีฝรั่งเศสคนใหม่ ยังไม่สามารถระบุได้แน่ชัดว่าจะเป็นใครโดยบุคคลที่โดดเด่นและเป็นผู้ที่ถูกเรียกว่าสร้างความแตกแยกในการเมืองฝรั่งเศสมากที่สุดคือ เมลองชอง ผู้นำพรรค France Unbowed วัย 72 ปีหลังทราบผลเลือกตั้ง เมลองชองประกาศต่อผู้สนับสนุน ขอให้มาครงใช้อำนาจประธานาธิบดีแต่งตั้งนายกรัฐมนตรีจากพันธมิตรฝ่ายซ้าย ซึ่งตามปกติแล้วประธานาธิบดีฝรั่งเศสจะเลือกบุคคลที่เป็นที่ยอมรับจากสภา และเป็นบุคคลที่มาจากกลุ่มพรรคการเมืองที่ได้ สส. มากที่สุดแต่การแต่งตั้งเมลองชองอาจก่อให้เกิดคำถามทั้งในแง่ของการเป็นที่ยอมรับจากสภา และการที่เขามีแนวนโยบายซ้ายสุดโต่ง อาจเสี่ยงที่จะเผชิญการลงมติไม่ไว้วางใจ ซึ่งฝ่ายที่โหวตไม่ไว้วางใจนอกจากกลุ่มการเมืองฝ่ายขวา ยังอาจมีกลุ่มการเมืองสายกลางของมาครงด้วยฝรั่งเศสไม่ต้องการขวาจัด?ผลการเลือกตั้งที่ออกมา ตลอดจนการประท้วงต่อต้านกลุ่มขวาจัดในช่วงหลายสัปดาห์ก่อน สะท้อนว่าชาวฝรั่งเศสจำนวนมากยังไม่ต้องการให้กลุ่มการเมืองขวาจัด โดยเฉพาะพรรค RN อยู่ในอำนาจหนึ่งในข้อสังเกตที่น่าสนใจต่อชัยชนะของพันธมิตรฝ่ายซ้ายคือ การที่กลุ่มพรรคการเมืองฝ่ายซ้ายต่างๆ ซึ่งก่อนหน้านี้มีแนวนโยบายต่างกัน พากันละทิ้งความแตกต่างและจับมือกันตั้งกลุ่ม NFP ขณะที่กลุ่มการเมืองสายกลางอย่าง Ensemble ก็ละทิ้งความแตกต่างที่มีต่อฝ่ายซ้าย เพื่อพยายามต่อต้านพรรค RN และฝ่ายขวาจัดด้วยโดยนักวิเคราะห์มองว่า สาเหตุหนึ่งที่ชาวฝรั่งเศสจำนวนมากไม่ต้องการฝ่ายขวาจัด นอกจากจะไม่สนับสนุนในแนวคิดอนุรักษนิยมหรือชาตินิยมสุดโต่งแล้ว ยังมีความกลัวว่าจะเกิดความไม่สงบหากฝ่ายขวาจัดได้ครองอำนาจท่าทีฝ่ายขวาจัดจอร์แดน บาร์เดลลา ประธานพรรค RN วัย 28 ปี ซึ่งเคยถูกจับตามองว่าอาจได้ครองเก้าอี้นายกรัฐมนตรีคนใหม่หากพรรคชนะเลือกตั้ง กล่าวว่า “การกีดกันชาวฝรั่งเศสหลายล้านคนไม่ให้มีโอกาสได้เห็นแนวคิดของตนเองเข้าสู่อำนาจ จะไม่มีวันเป็นชะตากรรมสำหรับฝรั่งเศส”ขณะที่เขาประณามประธานาธิบดีมาครงที่ผลักให้ฝรั่งเศสเดินหน้าไปสู่ความไม่มั่นคงและตกอยู่ในอ้อมแขนของฝ่ายซ้ายสุดโต่ง ซึ่งหมายถึงพรรค France Unbowedด้าน มารีน เลอ เปน ซึ่งตั้งใจจะลงสมัครชิงประธานาธิบดีฝรั่งเศสในปี 2027 ยืนยันว่า สิ่งที่เกิดขึ้นในการเลือกตั้งรอบนี้เป็นเพียงการเลื่อนชัยชนะของพรรค RN ออกไปเท่านั้น“กระแสน้ำกำลังสูงขึ้น ชัยชนะของเราแค่ถูกเลื่อนออกไปเท่านั้น”โดยเธอชี้ว่า พรรค RN เติบโตอย่างมากในการเลือกตั้งสองครั้งหลังสุด และเป็นพรรคที่ได้ สส. มากที่สุด หากไม่นับรวมพรรคพันธมิตร“2 ปีที่แล้วเรามี สส. แค่ 7 คน คืนนี้ RN เป็นพรรคอันดับหนึ่งในแง่ของจำนวน สส.”จะเกิดอะไรขึ้นถ้าไม่สามารถตั้งรัฐบาลผสมได้?ผู้เชี่ยวชาญหลายคนยังมองว่า การจับมือระหว่างกลุ่มการเมืองกระแสหลักทั้งฝ่ายซ้ายและสายกลางนั้นมีความยาก เนื่องจากจุดยืนที่ต่างกันของทั้งสองฝ่าย โดยเฉพาะในนโยบายต่างๆ เช่น ภาษี เงินบำนาญ และการลงทุนสีเขียวในนโยบายสิ่งแวดล้อมการไม่สามารถจัดตั้งรัฐบาลได้หลังการเลือกตั้งนั้น เป็นสิ่งที่ไม่เคยเกิดขึ้นมาก่อนในประวัติศาสตร์การเมืองฝรั่งเศสยุคใหม่ขณะที่รัฐธรรมนูญระบุว่า มาครงไม่สามารถประกาศให้มีการเลือกตั้ง สส. ได้อีกในช่วง 12 เดือนจากนี้ และกำหนดให้มาครงต้องตัดสินใจว่าจะขอให้พรรคหรือกลุ่มการเมืองใดจัดตั้งรัฐบาลโดยพรรคหรือกลุ่มการเมืองใดที่ถูกเลือกให้ตั้งรัฐบาลจะเผชิญการลงมติไว้วางใจก่อนทำหน้าที่ ซึ่งจะมีการประชุมสภา 15 วัน เริ่มตั้งแต่วันที่ 18 กรกฎาคมด้าน ราฟาเอล กลุกส์มันน์ สมาชิกรัฐสภายุโรปชาวฝรั่งเศส กล่าวว่า สภาของฝรั่งเศสตอนนี้คือ ‘สภาที่แตกแยก’ และนักการเมืองต้องทำตัวเหมือนผู้ใหญ่ขณะที่ ฟรองซัว แบรู อดีตรัฐมนตรียุติธรรมฝรั่งเศส และพันธมิตรของมาครง กล่าวว่า “วันแห่งเสียงข้างมากโดยสมบูรณ์สิ้นสุดลงแล้ว”ทั้งนี้นักวิเคราะห์มองว่า ความแตกแยกในสภาฝรั่งเศสที่เกิดขึ้นทำให้ยากแก่การดำเนินนโยบายปฏิรูปโครงสร้างสำคัญๆ ในระดับประเทศ โดยสิ่งที่ดีที่สุดที่พันธมิตรฝ่ายซ้ายสามารถหวังได้คือ การเป็นพันธมิตรเฉพาะกิจในการลงมติผ่านกฎหมายแต่ละฉบับโดยมาครงเคยพยายามลองใช้กลยุทธ์นี้นับตั้งแต่สูญเสียเสียงข้างมากในการเลือกตั้งปี 2022 แต่ผลที่ได้ก็มีความสำเร็จอย่างจำกัด ซึ่งเขาต้องใช้อำนาจพิเศษตามรัฐธรรมนูญหลายครั้ง เพื่อผลักดันกฎหมายให้ผ่านไปได้โดยไม่ต้องมีการลงมติจากสภาอย่างไรก็ตาม ประธานาธิบดีฝรั่งเศสยังสามารถพิจารณาแต่งตั้งรัฐบาลเทคโนแครต (Technocratic Government) หรือรัฐบาลที่เลือกคณะรัฐมนตรีโดยอิงจากผู้เชี่ยวชาญสาขาต่างๆ เช่น นักเศรษฐศาสตร์ ข้าราชการระดับสูง นักวิชาการ นักการทูต และผู้นำธุรกิจหรือสหภาพแรงงาน ซึ่งเป็นแบบเดียวกับบางประเทศ อาทิ อิตาลีภาพ: Artur Widak / NurPhoto via Getty Imagesอ้างอิง:https://www.france24.com/en/france/20240707-france-s-leftist-new-popular-front-wins-a-shock-victory-%E2%80%93-but-now-the-hard-part-beginshttps://www.theguardian.com/world/article/2024/jul/07/frances-progressives-keep-out-the-far-right-but-what-could-happen-nexthttps://www.bbc.com/news/articles/cgrlxn4ngdgohttps://www.timesofisrael.com/no-party-has-a-majority-after-french-elections-what-comes-next/https://edition.cnn.com/world/live-news/france-election-runoff-results-07-07-24-intl/index.htmlhttps://www.aljazeera.com/news/2024/7/7/frances-leftists-take-most-seats-as-snap-election-delivers-deadlock",https://thestandard.co/french-election-left-wins-no-majority-whats-next/
มาริษเยือนปักกิ่ง พบรอง ปธน.หานเจิ้ง เผย ไว้ใจ-เคารพผลประโยชน์จีน สองฝ่ายย้ำ “จีน-ไทยใช่อื่นไกล พี่น้องกัน”,09 กรกฎาคม 2024,มาริษ เสงี่ยมพงษ์ รัฐมนตรีว่าการกระทรวงการต่างประเทศ ซึ่งอยู่ระหว่างการเดินทางเยือนประเทศจีนอย่างเป็นทางการ เข้าเยี่ยมคารวะ หานเจิ้ง รองประธานาธิบดีจีน ณ มหาศาลาประชาชน กรุงปักกิ่ง ช่วง 15.00 น. วันนี้ (9 กรกฎาคม)โดย หานเจิ้ง กล่าวต้อนรับรัฐมนตรีว่าการกระทรวงการต่างประเทศ ในการเยือนจีนอย่างเป็นทางการครั้งแรก พร้อมแสดงความเชื่อมั่นว่า การพบปะหารือครั้งนี้จะเป็นการแลกเปลี่ยนความสัมพันธ์จีน-ไทย และส่งเสริมการพัฒนาความสัมพันธ์ของทั้งสองประเทศ ซึ่งมีความพิเศษฉันมิตร คือจีน-ไทยใช่อื่นไกล พี่น้องกันขณะที่รองประธานาธิบดีจีน ยังระบุถึงการให้ความสำคัญกับการพัฒนาความสัมพันธ์จีน-ไทย ทั้งในเชิงยุทธศาสตร์และวิสัยทัศน์ที่กว้างไกล พร้อมกล่าวถึงวาระครบรอบ 50 ปี การสถาปนาความสัมพันธ์ทางการทูตจีน-ไทย ในปี 2025 ซึ่งถือเป็นจุดเริ่มต้นใหม่ทางประวัติศาสตร์ ในการร่วมปฏิบัติตามฉันทมติของผู้นำทั้งสองประเทศ และมั่นใจว่าความร่วมมือที่มีระหว่างกัน จะนำพาความผาสุกแก่ทั้งสองประเทศต่อไปทางด้านมาริษกล่าวขอบคุณรองประธานาธิบดีจีน ที่ให้โอกาสเข้าเยี่ยมคารวะในครั้งนี้ พร้อมชื่นชมหานเจิ้งที่มีบทบาทส่งเสริมความสัมพันธ์ไทย-จีน โดยถือเป็นวาระอันเป็นมงคลสำหรับความสัมพันธ์ระหว่างสองประเทศ ทั้งวาระครบรอบ 50 ปี การสถาปนาความสัมพันธ์ทางการทูตไทย-จีน วาระครบรอบ 75 ปี การสถาปนาสาธารณรัฐประชาชนจีน และวาระมหามงคลเฉลิมพระชนมพรรษา 72 พรรษา พระบาทสมเด็จพระเจ้าอยู่หัวในโอกาสนี้ เขายังกล่าวขอบคุณรองประธานาธิบดีจีน ที่กล่าวว่า “จีน-ไทยใช่อื่นไกล พี่น้องกัน” พร้อมระบุว่า ไทยตระหนักว่าจีนเป็นหุ้นส่วนที่ไว้ใจและเคารพซึ่งกันและกัน ตลอดจนเคารพจีนในส่วนที่เป็นผลประโยชน์หลักแห่งชาติ และพร้อมร่วมมือกับจีนในการยกระดับความสัมพันธ์ทั้งแบบทวิภาคีและพหุภาคีทั้งนี้ มีรายงานว่าทั้งสองฝ่ายเห็นพ้องให้มีการแลกเปลี่ยนการเยือนระดับสูงระหว่างกันในวาระครบรอบ 50 ปี การสถาปนาความสัมพันธ์ทางการทูตไทย-จีน ตลอดจนแลกเปลี่ยนมุมมองเกี่ยวกับยุทธศาสตร์การพัฒนาประเทศให้เกื้อกูลซึ่งกันและกัน พร้อมเน้นย้ำความมุ่งมั่นที่จะส่งเสริมความร่วมมืออย่างรอบด้านให้ใกล้ชิดยิ่งขึ้น โดยเฉพาะในสาขาภายใต้วิสัยทัศน์ IGNITE THAILAND รวมถึงร่วมกันผลักดันความร่วมมือด้านเศรษฐกิจ เช่น การอำนวยความสะดวกด้านการค้าสินค้าเกษตร และส่งเสริมการลงทุนของจีนในไทยเกี่ยวกับอุตสาหกรรมเพื่ออนาคต รวมทั้งพลังงานสะอาด และการแลกเปลี่ยนระดับประชาชน โดยเฉพาะด้านการท่องเที่ยวภายหลังการเข้าเยี่ยมคารวะ มาริษโพสต์ข้อความผ่านโซเชียลมีเดีย X ว่า ขอให้รองประธานาธิบดีจีนช่วยเชิญชวนนักลงทุนจีนที่มีศักยภาพมาตั้งฐานการผลิตในไทย ในลักษณะการร่วมลงทุนระหว่างภาคเอกชน (Joint Ventures) เพื่อส่งออกไปทั่วโลก ซึ่งจีนยินดีที่จะมีความร่วมมือด้านการลงทุนในอุตสาหกรรมการเกษตร ความเชื่อมโยงภูมิภาค เศรษฐกิจดิจิทัล และอุตสาหกรรม EVทางฝ่ายจีนเห็นว่าหากโครงการรถไฟจีน-ไทยแล้วเสร็จ ก็จะยิ่งส่งเสริมความร่วมมือรอบด้าน เพราะไทยเป็นเขตเศรษฐกิจสำคัญของการพัฒนาภูมิภาคอาเซียน ขณะเดียวกัน ยังขอให้ประธานาธิบดีจีนพิจารณาเพิ่มเที่ยวบินตรงไทย-จีน ไปยังเมืองหลักและเมืองน่าเที่ยวของไทย เพื่อพัฒนาความร่วมมือระหว่างประชาชนต่อประชาชน ซึ่งเป็นที่น่ายินดีที่ฝ่ายจีนให้การสนับสนุนนักท่องเที่ยวจีนมาไทยอ้างอิง:กระทรวงการต่างประเทศ,https://thestandard.co/marit-china-visit-han-zheng-meeting/
มาริษ เสงี่ยมพงษ์ รัฐมนตรีต่างประเทศ เยือนประเทศไหนแล้วบ้างหลังรับตำแหน่ง,10 กรกฎาคม 2024,"เป็นเวลากว่า 2 เดือนแล้วที่ มาริษ เสงี่ยมพงษ์ เข้ารับตำแหน่งรัฐมนตรีว่าการกระทรวงการต่างประเทศใน ครม. เศรษฐา 2 โดยเป็นการรับตำแหน่งท่ามกลางความท้าทายของสถานการณ์ภูมิรัฐศาสตร์โลกที่กำลังร้อนแรงภายหลังรับตำแหน่ง มาริษเดินหน้าภารกิจกำหนดทิศทางนโยบายการทูตและการต่างประเทศในทันที โดยมีการเดินทางไปเยือนหลายประเทศอย่างเป็นทางการ เพื่อขยายความสัมพันธ์และความร่วมมือในมิติต่างๆ ทั้งเศรษฐกิจ การค้า การลงทุน และความมั่นคง พร้อมทั้งแนะนำตัวในโอกาสรับตำแหน่ง เริ่มจากประเทศเพื่อนบ้านอาเซียนอย่าง สปป.ลาว, กัมพูชา, ฟิลิปปินส์ และล่าสุดคือประเทศจีน ที่ถือเป็นประเทศนอกอาเซียนชาติแรก ขณะที่จุดหมายถัดไปคืออินเดีย ที่กำลังจะเดินทางไปเยือนในระหว่างวันที่ 11-12 กรกฎาคมนี้นอกจากนั้นรัฐมนตรีว่าการกระทรวงการต่างประเทศคนใหม่ยังเดินทางไปร่วมการประชุมสำคัญต่างๆ ได้แก่ การประชุม IPEF Clean Economy Investor Forum ที่ประเทศสิงคโปร์, การประชุม BRICS ที่รัสเซีย และการประชุม Asia Cooperation Dialogue (ACD) ที่ประเทศอิหร่าน โดยถือเป็นการส่งเสริมความร่วมมือและความเชื่อมโยงระหว่างไทยและนานาประเทศ ตลอดจนขยายบทบาทของไทยบนเวทีโลกให้เด่นชัดมากขึ้นภาพประกอบ:นิสากร ฤทธาภัย",https://thestandard.co/maris-international-trips-info/
กมธ.ความมั่นคง เชิญธนาคารไทยแจงปมให้บริการรัฐบาลเมียนมาทำธุรกรรมซื้ออาวุธ,11 กรกฎาคม 2024,"วันนี้ (11 กรกฎาคม) ที่รัฐสภา คณะกรรมาธิการ (กมธ.) ความมั่นคงแห่งรัฐ กิจการชายแดนไทย ยุทธศาสตร์ชาติและการปฏิรูปประเทศ สภาผู้แทนราษฎร นำโดย รังสิมันต์ โรม สส. บัญชีรายชื่อพรรคก้าวไกล ในฐานะประธานคณะกรรมาธิการ ได้มีการจัดการประชุมพิจารณาศึกษาข้อเท็จจริง กรณีสำนักงานข้าหลวงใหญ่เพื่อสิทธิมนุษยชนแห่งสหประชาชาติ (OHCHR) เปิดเผยรายงาน Banking on the Death Trade: How Banks and Governments Enable the Military Junta in Myanmar ซึ่งมีเนื้อหาส่วนหนึ่งอ้างว่า ธนาคารในไทยเป็นผู้ให้บริการทางการเงินหลักให้กับรัฐบาลทหารเมียนมา ในการทำธุรกรรมที่เกี่ยวข้องกับการจัดซื้อยุทโธปกรณ์โดย กมธ. เชิญ ทอม แอนดรูว์ส (Tom Andrews) ผู้แทนพิเศษสหประชาชาติว่าด้วยสถานการณ์ในเมียนมา พร้อมด้วยผู้แทนจากกระทรวงการต่างประเทศ, สำนักงานป้องกันและปราบปรามการฟอกเงิน (ปปง.), ธนาคารแห่งประเทศไทย (ธปท.), สมาคมธนาคารไทย และผู้แทนจากธนาคารกรุงไทย, ธนาคารไทยพาณิชย์, ธนาคารกสิกรไทย, ธนาคารทหารไทยธนชาต และธนาคารกรุงเทพ เข้าให้ข้อมูลและชี้แจงข้อสงสัยต่างๆผู้แทนพิเศษสหประชาชาติ ระบุว่า รายงานของ OHCHR มีเนื้อหาสำคัญ คืองบประมาณจัดซื้ออาวุธที่ใช้ในทางทหารของรัฐบาลทหารเมียนมา ซึ่งพุ่งเป้าไปยังพลเมือง โดยพบว่า งบกว่า 70% มีการพึ่งพาธนาคารอย่างเป็นทางการ แม้ว่าข่าวดีคือในช่วง 1-2 ปีที่ผ่านมา ปริมาณการจัดซื้ออาวุธของรัฐบาลทหารเมียนมาผ่านระบบการเงินระหว่างประเทศจะลดลงกว่า 1 ใน 3 จาก 377 ล้านดอลลาร์ ในปีงบประมาณ 2022 เหลือ 253 ล้านดอลลาร์ในปีงบประมาณ 2023 แต่ไทยยังคงเป็นแหล่งจัดซื้อยุทโธปกรณ์ทางทหารชั้นนำผ่านระบบธนาคารระหว่างประเทศซึ่งในช่วงเดียวกันนี้ ยังมีการส่งมอบอาวุธและวัสดุที่เกี่ยวข้องจากบริษัทที่จดทะเบียนในไทยให้แก่รัฐบาลทหารเมียนมาเพิ่มขึ้นกว่า 2 เท่า และพบว่าในช่วงปีที่ผ่านมา มี 16 ธนาคารใน 7 ประเทศ รวม 5 ธนาคารในไทยไพศาล หรูพาณิชย์กิจ รองปลัดกระทรวงการต่างประเทศ ชี้แจงว่า ไม่พบหลักฐานเส้นทางการเงินของธนาคารในไทยตามที่ระบุในรายงาน และไม่พบว่ารัฐบาลไทยรับรู้เรื่องดังกล่าว พร้อมยืนยันว่ารัฐบาลให้ความสำคัญกับสิทธิมนุษยชน และความเป็นอยู่ของประชาชนเมียนมา โดยไม่สนับสนุนความรุนแรงตามหลักฉันทมติ 5 ประการของอาเซียน และปฏิบัติตามมติของสหประชาชาติอย่างเคร่งครัดขณะที่ตัวแทนธนาคารแห่งประเทศไทย ชี้แจงว่า ธปท. ไม่มีส่วนเกี่ยวข้องในการสนับสนุนการก่อการร้าย พร้อมกำชับให้สถาบันการเงินตรวจสอบเส้นทางการเงินอย่างเคร่งครัด โดยหากพบว่ามีการกระทำเป็นไปตามที่ระบุ ก็พร้อมจะดำเนินการทันทีด้านตัวแทนสมาคมธนาคารไทย ชี้แจงว่า ข้อกล่าวหาในรายงานดังกล่าวค่อนข้างรุนแรง เนื่องจากระบุว่าไทยเป็นแหล่งธุรกรรมหลัก แต่จริงๆ ไม่มีข้อมูล และธนาคารก็ทำตามขั้นตอนและหน้าที่ โดยยืนยันว่าไม่ได้สนับสนุนการซื้อยุทโธปกรณ์เพื่อมาละเมิดสิทธิมนุษยชน และกำลังพิจารณาว่ากระบวนการต่างๆ ต้องตรวจสอบเพิ่มเติมหรือเข้มข้นขึ้นหรือไม่ แต่เข้าใจว่ารัฐบาลเมียนมาจะใช้ความพยายามในการหลบหลีก ทั้งการมีนอมินี เปิดบัญชีบุคคลธรรมดา ซึ่งธนาคารมีการดำเนินการตรวจสอบอยู่แล้วส่วนทางด้าน เทพสุ บวรโชติดารา เลขาธิการ ปปง. ยืนยันว่า ปปง. ออกประกาศแจ้งให้สถาบันการเงินทราบ ว่าเมียนมามีความเสี่ยงในการฟอกเงินและการสนับสนุนการก่อการร้าย ดังนั้นหากจะรับลูกค้าหรือทำธุรกรรมกับเมียนมา จะต้องมีเอกสารหลักฐานที่น่าเชื่อถือทุกครั้ง และมีกระบวนการตรวจสอบเส้นทางการเงินอย่างเคร่งครัดเสนอใช้โมเดลสิงคโปร์แก้ปัญหาทั้งนี้ รายงานของ OHCHR ยังเรียกร้องให้รัฐบาลไทยดำเนินการตามตัวอย่างของรัฐบาลสิงคโปร์ ซึ่งในปี 2023 ได้มีการเปิดการสืบสวนทันที หลังมีการเผยแพร่รายงานว่าหลายบริษัทของสิงคโปร์ส่งอาวุธให้รัฐบาลทหารเมียนมา ซึ่งผลจากการดำเนินการดังกล่าว ทำให้การส่งอาวุธจากสิงคโปร์ให้แก่รัฐบาลทหารเมียนมาลดลงอย่างชัดเจนขณะที่ พิธา ลิ้มเจริญรัตน์ สส. บัญชีรายชื่อ และประธานที่ปรึกษาหัวหน้าพรรคก้าวไกล ซึ่งร่วมรับฟังและซักถามในที่ประชุม ก็เสนอว่าควรนำเอารายงานของสิงคโปร์ในปีที่แล้วมาเป็นโมเดลต้นแบบ ว่าใช้กระบวนการในการแก้ไขปัญหาอย่างไร และมีใครหรือหน่วยงานใดทั้งภาครัฐและเอกชนที่มีส่วนร่วมบ้าง เพื่อที่จะไม่ต้องตั้งไข่ใหม่ และนำเอาวิธีการที่สิงคโปร์ดำเนินการสำเร็จมาแล้ว มาเป็นการร่วมมือกันระหว่าง 2 ประเทศในอาเซียนภายหลังการประชุม รังสิมันต์แถลงว่าทุกฝ่ายเห็นตรงกันว่า ไม่อยากให้ระบบธนาคารไทยเข้าไปเกี่ยวข้องกับการทำธุรกรรมที่จะนำไปสู่การซื้ออาวุธ โดยทุกฝ่ายที่เกี่ยวข้องให้สัญญาว่าจะมีมาตรการต่อไปทั้งระยะสั้น กลาง และยาว เพื่อการแก้ไขปัญหาในเรื่องนี้นอกจากนี้ ทาง กมธ. ยังแนะนำกระทรวงการต่างประเทศว่า จะต้องมีการประสานงานกับสิงคโปร์เพื่อแก้ปัญหาในภาพรวม และให้หน่วยงานทั้งหมดทำรายงานความคืบหน้าส่งกลับมายัง กมธ. ภายใน 30 วัน เพื่อติดตามมาตรการที่มีความชัดเจนต่อไป",https://thestandard.co/thai-banks-myanmar-weapons-transactions-security-committee/
มาริษร่วมประชุมรัฐมนตรีต่างประเทศบิมสเทคที่นิวเดลี ย้ำความพร้อมไทยก่อนเป็นเจ้าภาพประชุมระดับผู้นำ,12 กรกฎาคม 2024,วานนี้ (11 กรกฎาคม) มาริษ เสงี่ยมพงษ์ รัฐมนตรีว่าการกระทรวงการต่างประเทศ เข้าร่วมการประชุมรัฐมนตรีต่างประเทศบิมสเทค (BIMSTEC) อย่างไม่เป็นทางการ ครั้งที่ 2 ณ กรุงนิวเดลี ของอินเดีย โดยมีรัฐมนตรีต่างประเทศอินเดียเป็นประธาน และมีรัฐมนตรีว่าการกระทรวงการต่างประเทศภูฏาน บังกลาเทศ และเมียนมา รัฐมนตรีช่วยว่าการกระทรวงการต่างประเทศศรีลังกา ปลัดกระทรวงการต่างประเทศเนปาล และเลขาธิการบิมสเทค เข้าร่วมการประชุมด้วยมาริษได้กล่าวย้ำถึงความพร้อมของไทยในฐานะประธานบิมสเทค ในการเป็นเจ้าภาพจัดการประชุมผู้นำบิมสเทค ครั้งที่ 6 ที่กรุงเทพฯ ในเดือนกันยายนปีนี้ อีกทั้งได้เน้นว่า การประชุมรัฐมนตรีต่างประเทศบิมสเทคอย่างไม่เป็นทางการเป็นข้อริเริ่มของไทย ที่หวังให้มีการหารือระหว่างประเทศสมาชิกบิมสเทคอย่างตรงไปตรงมา นอกจากนี้ยังย้ำถึงความสำคัญเรื่องความมั่นคง โดยเฉพาะความมั่นคงทางอาหาร ความมั่นคงพลังงาน และความมั่นคงมนุษย์ และความสำคัญของการมีส่วนร่วมของเยาวชนขณะเดียวกัน ที่ประชุมได้หารือถึงการจัดตั้งกลไกประสานงานระหว่างสมาชิกเพื่อรับมือกับวิกฤตการณ์ต่างๆ ที่อาจเกิดขึ้นในอนาคต โดยเฉพาะโรคระบาด ภัยธรรมชาติ และวิกฤตเศรษฐกิจ ความคืบหน้าของการเจรจาความตกลงการค้าเสรีบิมสเทค การส่งเสริมการท่องเที่ยว ความร่วมมือด้านการขนส่งทางทะเล รวมไปถึงแนวทางการปรับปรุงสำนักเลขาธิการบิมสเทคให้มีประสิทธิภาพอ้างอิง:กระทรวงการต่างประเทศ,https://thestandard.co/maris-foreign-ministers-meeting-new-delhi/
