title,date,content,link
ที่สุดของฟุตบอล U-13 “Chang Junior Cup 2024” สานฝันแข้งเยาวชนสู่อังกฤษปีที่ 9,15/06/2567,"“น้ำแร่ธรรมชาติตราช้าง” ร่วมกับ สมาคมกีฬาฟุตบอลแห่งประเทศไทย ในพระบรมราชูปถัมภ์, สโมสรเลสเตอร์ ซิตี้ และบริษัท บูทรูม จำกัด ผู้ผลิตและจัดจำหน่ายชุดกีฬาแบรนด์อาริเกียร์ ระเบิดศึกฟุตบอลเยาวชนรุ่นอายุ 13 ปี รายการ “Chang Junior Cup 2024” ที่สุดของรายการแข่งขันฟุตบอลเยาวชน สานฝันสู่อังกฤษ เดิมพันด้วยรางวัลที่เงินหาซื้อไม่ได้ กับประสบการณ์สุดเอ็กซ์คลูซีฟบนเกาะอังกฤษ ในช่วงปลายเดือนกันยายนนี้เมื่อวันที่ 10 มิถุนายน 2567 ณ ห้องบอลรูม สโมสรราชพฤกษ์ ร้อยเอกเชษฐ์ รมยะนันทน์ ผู้อำนวยการอาวุโสสำนักประสานงานภายนอก, คุณโรจนสิทธิ์ มีนิจสิน รองผู้อำนวยการฝ่ายกีฬา บริษัท ไทยเบฟเวอเรจ จำกัด (มหาชน) โดยน้ำแร่ธรรมชาติตราช้าง คุณโชติรัฏฐ์ ศิริอัฐ ผู้แทนจากผลิตภัณฑ์น้ำแร่ธรรมชาติตราช้าง พร้อมด้วยคุณณัฐพล อันตรเสน ผู้อำนวยการกองส่งเสริมพัฒนากีฬาอาชีพ การกีฬาแห่งประเทศไทย, คุณเชน ขำวิลัย หัวหน้าฝ่ายเทคนิค ผู้แทนสมาคมกีฬาฟุตบอลแห่งประเทศไทยฯ, คุณภัฏปพนธ์ ปวริศร์สุรีกุล ผู้จัดการฝ่ายพัฒนาธุรกิจ บริษัท บูทรูม จำกัด ผู้ผลิตและจำหน่ายเครื่องแต่งกายกีฬาและไลฟ์สไตล์แบรนด์อาริเกียร์, คุณปรัชญา กลิ่นอบ ผู้จัดการฝ่ายการตลาดด้านกีฬา กลุ่มบริษัท คิง เพาเวอร์ และตัวแทนทั้ง 16 ทีม เข้าร่วมงานแถลงข่าวและจับสลาก “Chang Junior Cup 2024” รอบชิงแชมป์ประเทศไทยร้อยเอกเชษฐ์ รมยะนันทน์ ผู้อำนวยการอาวุโสสำนักประสานงานภายนอก บริษัท ไทยเบฟเวอเรจ จำกัด (มหาชน) กล่าวว่า “น้ำแร่ธรรมชาติตราช้าง อยู่เคียงข้างวงการฟุตบอลไทยมากว่า 25 ปี มุ่งมั่นพัฒนา สร้างรากฐาน และความยั่งยืนแบบทั้งระบบ โดยเริ่มตั้งแต่ระดับเยาวชน ซึ่งเป็นเป้าหมายสำคัญในการพัฒนาสู่นักกีฬาอาชีพในอนาคต จึงได้จัดการแข่งขัน ฟุตบอลเยาวชน รุ่นอายุ 13 ปี รายการ “Chang Junior Cup 2024” เพื่อสร้างเวทีและเพิ่มโอกาสให้น้องๆ เยาวชนทั่วประเทศได้ทดสอบฝีเท้ากันและพัฒนาศักยภาพให้มากขึ้น และเตรียมความพร้อมก่อนที่จะก้าวไปสู่วงการลูกหนังอาชีพและทีมชาติไทยต่อไปในอนาคต ซึ่งในปีนี้นับเป็นปีที่ 9 และมีน้องๆเยาวชนผ่านโครงการนี้มาแล้วกว่า 20,000 ชีวิต และมีน้องๆหลายคนได้พัฒนาทักษะฝีเท้าเติบโตสู่นักกีฬาสโมสรอาชีพรวมถึงทีมชาติมากมายทั้งที่โลดแล่นอยู่ในประเทศและออกไปค้าแข้งในต่างประเทศ ไม่ว่าจะเป็น “ต้า” ทรงชัย ทองฉ่ำ แชมป์ ปี 2013 สโมสรชลบุรี เอฟซี, “ไม้” อชิตพล คีรีรมย์ จากทีม KC-15 ชุดแชมป์ปี 2014 สโมสรปัจจุบันอยู่ในลีกต่างประเทศ, ทอมมี่ สตีเวนส์ จากทีม KC-15 แชมป์ ช้าง จูเนียร์ คัพ 2014 ที่ผันตัวไปเป็นโค้ชฟุตบอลต่างประเทศ, “แบงค์” ศุภณัฏฐ์ เหมือนตา กองหน้ายอดเยี่ยม ปี 2015 จากบุรีรัมย์ ยูไนเต็ด ปัจจุบันสังกัดสโมสรโอเอช ลูเวิน ในลีก เบลเยียม รวมถึงดาวรุ่งดวงใหม่อย่าง “ซีโฟร์” คคนะ คำยก MVP ชุดแชมป์ปี 2017 จากโรงเรียนอัสสัมชัญธนบุรี สังกัดสโมสรเมืองทอง ยูไนเต็ดในปัจจุบัน และ “พีม” สิทธา บุญหล้า ชุดแชมป์ปี 2017 จากโรงเรียนอัสสัมชัญธนบุรี สังกัดการท่าเรือ เอฟซีในปัจจุบัน และยังมีน้องๆอีกมากมายที่ได้โลดแล่นอยู่ในวงการฟุตบอลไทยทั้งในสโมสรอาชีพและรับใช้ทีมชาติไทย ซึ่งเป็นผลผลิตจากทัวร์นาเมนต์นี้”คุณโรจนสิทธิ์ มีนิจสิน รองผู้อำนวยการฝ่ายกีฬา บริษัท ไทยเบฟเวอเรจ จำกัด (มหาชน) โดยน้ำแร่ธรรมชาติตราช้าง กล่าวเพิ่มเติมว่า “การแข่งขัน Chang Junior Cup 2024 ในปีนี้ได้ทำการแข่งขันเพื่อหาตัวแทนทีมจากทั่วประเทศ ผ่านรอบคัดเลือกใน 6 ภูมิภาค มีทีมสมัครเข้าร่วมการแข่งขันร่วม 300 ทีม ซึ่งในตอนนี้เราได้สุดยอดทีมเยาวชนตัวแทนทุกภาคทั่วประเทศจำนวน 7 ทีม ประกอบด้วยShark Junior 2011แชมป์ภาคตะวันออกJFAM United แชมป์ภาคตะวันออกเฉียงเหนือโรงเรียนเทศบาลปลูกปัญญาในพระอุปถัมภ์ฯ แชมป์ภาคใต้โรงเรียนกีฬากรุงเทพมหานคร แชมป์ภาคตะวันตกโรงเรียนกีฬาเทศบาลนครนครสวรรค์ แชมป์ภาคเหนือโรงเรียนปทุมคงคา แชมป์ และโรงเรียนพระแม่มารีสาทร รองแชมป์ โซนกรุงเทพฯและปริมณฑลซึ่งทั้ง 7 ทีม จะเข้าแข่งขันกับทีมเยาวชนจากสโมสรแถวหน้าของประเทศไทย จำนวน 9 ทีม คือ โรงเรียนอัสสัมชัญธนบุรี แชมป์เก่า ดีกรีแชมป์ 5 สมัย, ชลบุรี เอฟซี ดีกรีแชมป์ 2 สมัย, บุรีรัมย์ ยูไนเต็ด รองแชมป์ปี 2019, ราชบุรี เอฟซี รองแชมป์ปี 2017, โปลิศ เทโร เอฟซี, พีที ประจวบ เอฟซี, นครปฐม ยูไนเต็ด, สุพรรณบุรี เอฟซี, และทหารบก เอฟซี ทำการแข่งขันแบบแบ่งกลุ่ม 4 กลุ่ม เพื่อหาทีมที่มีคะแนนที่ดีที่สุดอันดับ 1 และ 2 ของกลุ่มเข้าแข่งขันในรอบ 8 ทีมสุดท้ายในระบบน็อคเอ้าท์ จนถึงรอบชิงชนะเลิศ”ผลการจับสลากแบ่งกลุ่มการแข่งขัน Chang Junior Cup 2024กลุ่ม A ได้แก่ สุพรรณบุรี เอฟซี, นครปฐม ยูไนเต็ด, โรงเรียนกีฬาเทศบาลนครนครสวรรค์ และ โรงเรียนพระแม่มารีสาทรกลุ่ม B ได้แก่ พีที ประจวบ เอฟซี, โรงเรียนเทศบาลปลูกปัญญาในพระอุปถัมภ์ และ ทหารบก เอฟซีกลุ่ม C ได้แก่ โรงเรียนปทุมคงคา, Shark Junior, ราชบุรี เอฟซี และ บุรีรัมย์ ยูไนเต็ดกลุ่ม D ได้แก่ โรงเรียนกีฬากรุงเทพมหานคร, โปลิศ เทโร เอฟซี, JFAM Unted และ ชลบุรี เอฟซีนอกจากนี้ทาง“ช้าง”ยังมีรางวัลพิเศษสำหรับนักเตะฝีเท้าดีที่ผ่านการคัดเลือกจากคณะกรรมการผู้ทรงคุณวุฒิของวงการฟุตบอลไทย รวม 7 รางวัลด้วยกัน ได้แก่ กองหน้ายอดเยี่ยม, กองกลางยอดเยี่ยม, กองหลังยอดเยี่ยม, ผู้รักษาประตูยอดเยี่ยม, รางวัลผู้เล่นยอดเยี่ยม หรือ Most Valuable Player (MVP) และรางวัลนักเตะผู้มีพรสวรรค์ หรือ “Most Talented Player” ที่จะได้สิทธิ์เดินทางสู่ประเทศอังกฤษพร้อมกับทีมแชมป์ Chang Junior Cup 2024 และรางวัลพิเศษอีก 1 รางวัล คือ “Sportsmanship Award” สำหรับทีมที่มีความเป็นน้ำใจนักกีฬาตลอดทัวร์นาเมนต์สำหรับ “Chang Junior Cup 2024” รอบชิงแชมป์ประเทศไทย จะทำการแข่งขันระหว่างวันที่ 11 – 14 มิถุนายน 2567 ที่สนามไทยเบฟ ฟุตบอล อะคาเดมี่ ส่วนรอบรองและรอบชิงชนะเลิศ จะทำการแข่งขันในระหว่างวันที่ 22 – 23 มิถุนายน 2567 ที่สนามบุณยะจินดา เพื่อหาทีมแชมป์เพียงหนึ่งเดียว ที่จะคว้าสิทธิ์บินตรงสู่แดนผู้ดี เพื่อเปิดประสบการณ์ลูกหนังอันล้ำค่าที่เงินหาซื้อไม่ได้แบบเอ็กซ์คลูซีฟ ในการเดินทางไปยังแหล่งต้นกำเนิดเป็นระยะเวลา 10 วัน ติวเข้มกับสโมสรชั้นนำของประเทศอังกฤษ อย่างทัพจิ้งจอกสยาม “เลสเตอร์ ซิตี้” เจ้าของแชมป์แชมเปี้ยนชิพ ฤดูกาลล่าสุด และได้สิทธิ์กลับมาเล่นในลีกสูงสุดอย่าง พรีเมียร์ลีก อีกครั้งในฤดูกาล 2024/25 นอกจากนี้ยังจะได้เข้าชมการแข่งขันฟุตบอล พรีเมียร์ลีก อังกฤษ แบบติดขอบสนาม พร้อมลงแข่งขันฟุตบอลกระชับมิตรกับอะคาเดมี่ของสโมสรชื่อดังในระดับพรีเมียร์ลีก ปลายเดือนกันยายนนี้ ส่วนรองชนะเลิศได้รับทุนการศึกษา 50,000 บาท อันดับที่ 3 รับทุนการศึกษา 30,000 บาท และอันดับที่ 4 รับทุนการศึกษา 20,000 บาท ติดตามข่าวสาร ผลการแข่งขัน และรับชมการถ่ายทอดสด “Chang Junior Cup 2024” ได้ทางFacebook : ThaiBev ThaiTalentFacebookFacebookXTwitterLINELineดูข่าวเพิ่มเติมratchanipong vorasarinฟุตบอลข่าวที่เกี่ยวข้องBEM จับมือ กทพ. คิกออฟโครงการ “ฟุตบอลปันสุข สนุกรอบสายทาง” สร้างแรงบันดาลใจให้เยาวชนกลุ่มธุรกิจ TCP ปลุกพลังเยาวชน ส่งต่อโอกาสทางกีฬา มอบลูกฟุตบอลทั่วไทย“จเด็จ”ขอบคุณ”มาดามแป้ง”ดึงลูกครึ่งเข้าแคมป์กาตาร์ ลุยยู 17 อช. นักเตะยช.แมน ยู มาด้วยAIS PLAY ยิงสด “กีฬามหา’ลัยครั้งที่ 50” “ธรรมศาสตร์เกมส์ 2025” ชมฟรีครั้งแรกกับ “4 Business Schools Cup 2025 : การแข่งขันฟุตบอลสร้างสัมพันธ์ 4 มหาวิทยาลัย”",https://tna.mcot.net/sport-1379075
เกาะติดยูโร 2024 : เยอรมนีใช้ จนท.2 หมื่นนาย ดูแลความปลอดภัยยูโร,14/06/2567,"เยอรมนี 14 มิ.ย. –ฟุตบอลยูโร 2024 คืนนี้ (14 มิ.ย.) จะเปิดฉากขึ้นอย่างเป็นทางการ เยอรมนี เจ้าภาพ จะเปิดสนาม พบสกอตแลนด์ โดยเยอรมนีใช้เจ้าหน้าที่ 20,000 นาย ดูแลความปลอดภัยสนามมิวนิค ฟุตบอล อารีน่า หรืออลิอันซ์ อารีน่า สนามเหย้าของทีมบาเยิร์น มิวนิค ที่จะใช้เป็นสังเวียนแข้งในนัดเปิดสนามคืนนี้ (14 มิ.ย.) มีความจุกว่า 75,000 ที่นั่ง สำหรับเกมลีกในประเทศ แต่ในศึกยูโรครั้งนี้ลดลงมาเหลือ 66,000 ที่นั่ง เพื่อความปลอดภัย เปิดใช้งานมาตั้งแต่ปี 2005 และเคยใช้เป็นสังเวียนแข้งในทัวร์นาเมนต์สำคัญระดับนานาชาติอย่างต่อเนื่อง ทั้งศึกยูฟ่า แชมเปียนส์ลีก นัดชิงชนะเลิศ เมื่อปี 2012 เชลซีดวลจุดโทษชนะบาเยิร์น มิวนิค 4-3 รวมถึงศึกยูโร 2020 รอบ 8 ทีมสุดท้าย อิตาลี ชนะ เบลเยียม 2-1 สำหรับมิวนิค ฟุตบอล อารีน่า จะใช้แข่งขันทั้งหมด 6 นัด เริ่มต้นคืนนี้ และนัดสุดท้ายรอบรองฯ วันที่ 9 กรกฎาคมแนนซี ฟาเซอร์ รัฐมนตรีมหาดไทยของเยอรมนี ให้การต้อนรับเจ้าหน้าที่ตำรวจนานาชาติประมาณ 350 นาย ที่จะช่วยดูแลความปลอดภัยในศึกยูโร 2024 ซึ่งถือเป็นความร่วมมือจากทุกชาติที่เข้าร่วมดวลแข้งในศึกยูโรครั้งนี้ โดย ดีเทอร์ โรมันน์ หัวหน้าตำรวจสหพันธรัฐเยอรมนี เชื่อว่าเจ้าหน้าที่ต่างประเทศจะช่วยลดความรุนแรงจากแฟนบอลชาติเดียวกัน นอกจากนี้ยังมีเจ้าหน้าที่ระหว่างประเทศอีก 230 นาย ที่ได้ทำงานอยู่ที่ศูนย์ความร่วมมือตำรวจระหว่างประเทศ หรือ IPCC สำหรับเยอรมนีจะใช้กำลังเจ้าหน้าที่กว่า 20,000 นาย ดูแลความปลอดภัยตลอดการแข่งขัน 1 เดือน .-สำนักข่าวไทยFacebookFacebookXTwitterLINELineดูข่าวเพิ่มเติมNujareeเกาะติดยูโร 2024เยอรมนีข่าวที่เกี่ยวข้องนายกฯ พบผู้บริหารบริษัท DKSH ณ นครซูริก ก่อนบินต่อเบอร์ลินเกิดเหตุขับรถพุ่งชนคนในเยอรมนีนายกฯ ออกเดินทางไปกรุงเบอร์ลิน เยอรมนี ร่วมงาน ITB Berlin 2025พรรคอนุรักษ์นิยมคว้าชัยเลือกตั้งทั่วไปเยอรมนีเยอรมนีเปิดคูหาเลือกตั้งระดับประเทศ",https://tna.mcot.net/sport-1378842
เกาะติดยูโร 2024 : “เอ็มบัปเป้” หวังพาฝรั่งเศสคว้าแชมป์ยูโร,13/06/2567,"เยอรมนี 13 มิ.ย. –คิลิยัน เอ็มบัปเป หวังพาฝรั่งเศสคว้าแชมป์ยูโร 2024 เพื่อลบความผิดหวังจากฟุตบอลโลก ที่ทำได้เพียงแค่รองแชมป์โลก 2022 ส่วนแมนเชสเตอร์ ซิตี้ มีนักเตะลุยศึกยูโรครั้งนี้มากที่สุดถึง 14 คนศึกยูโร 2024 ที่กำลังจะเปิดฉากดวลแข้งในคืนวันพรุ่งนี้ (14 มิ.ย.) ที่ประเทศเยอรมนี ล่าสุด “ทีมตราไก่” ฝรั่งเศส ภายใต้การคุมทีมของ ดิดิเยร์ เดชองส์ นำลูกทีมลงฝึกซ้อมที่แคมป์เก็บตัวที่ห่างจากเมืองดอร์ทมุนด์ 75 ไมล์ โดยฝรั่งเศส อันดับ 2 ของโลก และอดีตแชมป์ยุโรป 2 สมัย ถือเป็นหนึ่งในทีมเต็งที่จะคว้าแชมป์ยุโรปในปีนี้ จากการนำทีมของ คิลิยัน เอ็มบัปเป, อองตวน กรีซมันน์ และโอลิวิเยร์ ชิรูด์ 3 ดาวดังของทีม โดยเอ็มบัปเป หวังจะพาทีมฝรั่งเศส คว้าแชมป์ยุโรปในปีนี้ให้ได้ เพื่อลบความผิดหวังจากฟุตบอลโลก 2022 ที่ดวลจุดโทษพ่ายอาร์เจนตินา สำหรับฝรั่งเศสอยู่กลุ่มดี ร่วมกับโปแลนด์ เนเธอร์แลนด์ และออสเตรีย ที่จะลงสนามพบกันในนัดแรก คืนวันที่ 17 มิถุนายน เวลา 02.00 น.“ทีมเรือใบสีฟ้า” แมนเชสเตอร์ ซิตี้ แชมป์พรีเมียร์ลีก อังกฤษ ฤดูกาลล่าสุด เป็นสโมสรที่มีนักเตะติดทีมชาติลุยยูโร 2024 ที่ประเทศเยอรมนี มากที่สุดถึง 14 คน นำโดย เควิน เดอ บรอยน์ กับ เฌเรมี โดกู ทีมชาติเบลเยียม, รูเบน ดิอาส, แบร์นาร์โด ซิลวา, มาเตอุส นูเนส, เจา กันเซโล ทีมชาติโปรตุเกส, มานูเอล อคานจี กับ นาธาน อาเก้ ทีมชาติเนเธอร์แลนด์, ยอสโก กวาร์ดิออล กับ มาเตโอ โควาชิช ทีมชาติโครเอเชีย, โรดรี้ ทีมชาติสเปน, ฟิล โฟเด้น, ไคล์ วอล์คเกอร์ และ จอห์น สโตนส์ ทีมชาติอังกฤษ ส่วนทีมที่มีนักเตะลุยศึกยูโรรองลงมา ได้แก่ ปารีส แซงต์-แชร์กแมง, เรอัล มาดริด 12 คน บาร์เซโลนา, บาเยิร์น มิวนิก และไลป์ซิก 11 คนโปแลนด์ลงฝึกซ้อมต่อหน้าแฟนบอลกว่า 2,000 คน ที่เมืองฮันโนเวอร์ ของเยอรมนี โดยโปแลนด์ที่จะลงประเดิมสนามนัดแรก กลุ่มดี พบเนเธอร์แลนด์ คืนวันอาทิตย์ที่ 16 มิถุนายน เวลา 20.00 น. จะไม่มี โรเบิร์ต เลวานดอฟสกี ดาวยิงจากบาร์เซโลนา ที่ได้รับบาดเจ็บต้นขาขวา ก่อนเกมอุ่นเครื่องที่เอาชนะตุรกี 2-1 เมื่อคืนวันจันทร์ที่ผ่านมา แต่ทีมแพทย์ของโปแลนด์บอกว่าจะทำทุกวิถีทางให้ เลวานดอฟสกี กลับมาลงสนามให้ได้ ในเกมนัดที่ 2 พบออสเตรีย คืนวันที่ 21 มิถุนายน และฝรั่งเศส ในอีก 4 วันสำนักงานตำรวจแห่งชาติ เปิดศูนย์ป้องกันและปราบปรามการลักลอบเล่นการพนันทายผลฟุตบอลยูโร 2024 ทั่วประเทศ กำชับเข้มงวดกำจัดการพนันทุกรูปแบบ ทุกพื้นที่ โดยจะเริ่มเปิดศูนย์ฯ พร้อมกันทั่วประเทศในวันศุกร์ที่ 14 มิถุนายนนี้ ตั้งแต่เวลา 10.00 น. โดยหากมีเบาะแสหรือเรื่องร้องเรียนเกี่ยวกับการพนันทายผลฟุตบอล หรืออาชญากรรมอื่นๆ แจ้งที่สายด่วน 191 หรือสายด่วน 1599 ได้ตลอด 24 ชั่วโมงสำหรับโปรแกรมฟุตบอลยูโร 2024 ที่ทางช่อง 9 MCOT HD 30 จะถ่ายทอดสดทั้งหมด 7 นัด ในรอบแรก จะประเดิมนัดแรกคืนวันพุธที่ 19 มิถุนายน รอบแรก กลุ่มเอ เวลา 02.00 น. สกอตแลนด์ พบ สวิตเซอร์แลนด์ .-สำนักข่าวไทยFacebookFacebookXTwitterLINELineดูข่าวเพิ่มเติมNujareeคิลิยัน เอ็มบัปเปฝรั่งเศสยูโร 2024ข่าวที่เกี่ยวข้องนวดไทยในฝรั่งเศสกระแสดี ก.แรงงาน หนุนส่งบุคลากรฝีมือดีไปทำงาน“ทรัมป์” โพสต์อ้างอิงคำพูด “นโปเลียน”บรรยากาศวาเลนไทน์ในต่างประเทศร้านดอกไม้กินได้ในฝรั่งเศสปารีสรักษาความปลอดภัยเข้มประชุมสุดยอด AI โลก",https://tna.mcot.net/sport-1378373
เกาะติดยูโร 2024 : MCOT HD-PPTV-ไทยรัฐทีวี จับมือ “แอโร่ซอฟ” ยิงสดยูโร 2024,12/06/2567,"12 มิ.ย. –ช่อง 9 MCOT HD หมายเลข 30 ไทยรัฐทีวี และ PPTV สามพันธมิตร ประกาศความร่วมมือถ่ายทอดสดศึกยูโร 2024 ตลอด 1 เดือนเต็มความเคลื่อนไหวฟุตบอลชิงแชมป์แห่งชาติยุโรป หรือยูโร 2024 ที่กำลังจะเปิดฉากดวลแข้งคืนวันศุกร์ที่ 14 มิถุนายน-14 กรกฎาคมนี้ ที่ประเทศเยอรมนี ล่าสุด “แอโร่ซอฟ” แถลงข่าวจับมือ 3 พันธมิตร ได้แก่ MCOT HD หมายเลข 30, PPTV และไทยรัฐทีวี ถ่ายทอดสดศึกยูโร 2024 ครบทั้ง 51 นัด ตลอดระยะเวลา 1 เดือนเต็มภายในงานมี คุณโกมล จึงรุ่งเรืองกิจ ประธานกรรมการ บริษัท ซัมมิทฟุตแวร์ จำกัด หรือ แอโร่ซอฟ, นายผาติยุทธ ใจสว่าง รักษาการในตำแหน่งผู้อำนวยการใหญ่ บริษัท อสมท จำกัด (มหาชน), คุณจิตสุภา วัชรพล ประธานเจ้าหน้าที่บริหารร่วม ไทยรัฐทีวี และไทยรัฐออนไลน์ และคุณพรชัย พูนล้ำเลิศ รักษาการกรรมการผู้อำนวยการใหญ่ PPTV HD 36 ร่วมยืนยันความร่วมมือในครั้งนี้ ซึ่งคุณโกมล จึงรุ่งเรืองกิจ เปิดเผยว่า แอโร่ซอฟ จะนำฟุตบอลยูโร 2024 มาให้แฟนบอลชาวไทยได้รับชมกันแบบเต็มอิ่ม ผ่านสื่อหลายๆ ช่องที่ร่วมมือกัน เพื่อมอบความสุขให้กับชาวไทยทั้งประเทศขณะที่ นายผาติยุทธ ใจสว่าง รักษาการในตำแหน่งผู้อำนวยการใหญ่ บริษัท อสมท จำกัด (มหาชน) ได้ขอบคุณแอโร่ซอฟ และพันธมิตร ที่คว้าลิขสิทธิ์ยูโร 2024 มาให้ชาวไทยได้รับชมกัน โดยแฟนบอลสามารถติดตามการถ่ายทอดสดและความเคลื่อนไหวทางช่อง 9 MCOT HD หมายเลข 30 รวมถึงคลื่นวิทยุเอฟเอ็ม 99 แบบติดขอบสนามสำหรับโปรแกรมฟุตบอลยูโร 2024 ที่ทางช่อง 9 MCOT HD 30 จะถ่ายทอดสดทั้งหมด 7 นัด ในรอบแรก จะประเดิมนัดแรกคืนวันพุธที่ 19 มิถุนายน รอบแรก กลุ่มเอ เวลา 02.00 น. สกอตแลนด์ พบ สวิตเซอร์แลนด์ส่วนความเคลื่อนไหวของทีมขวัญใจมหาชน “สิงโตคำราม” อังกฤษ ภายใต้การคุมทีมของ แกเร็ธ เซาธ์เกต กุนซือของทีม นำลูกทีมทั้ง 26 คน ลงฝึกซ้อมที่เยอรมนี ครั้งแรกต่อหน้าแฟนบอลที่ได้รับเชิญประมาณ 500 คน นำโดย แฮร์รี เคน ดาวยิงกัปตันทีม, จู๊ด เบลลิงแฮม และฟิล โฟเดน ซึ่งจู๊ด เบลลิงแฮม ได้ลงฝึกซ้อมกับเพื่อนร่วมทีมครั้งแรก นับตั้งแต่พา “ทีมราชันชุดขาว” เรอัล มาดริด คว้าแชมป์ยูฟ่า แชมเปียนส์ลีก เช่นเดียวกับ ลุ๊ค ชอว์ กับ จอห์น สโตนส์ ที่เพิ่งหายจากอาการบาดเจ็บ สำหรับอังกฤษ อยู่กลุ่มซี ร่วมกับ สโลวีเนีย เดนมาร์ก และเซอร์เบีย ที่จะพบกันในนัดแรก คืนวันอาทิตย์ที่ 16 มิถุนายน เวลา 02.00 น.“ทีมขุนพลอัซซูรี” อิตาลี แชมป์เก่า ภายใต้การคุมทีมของ ลูเซียโน สปัลเล็ตติ กุนซือวัย 65 ปี ที่เข้ามารับงานคุมทีมแทนที่ โรแบร์โต มันชินี เมื่อปีที่แล้ว หลังจากพานาโปลี คว้าแชมป์กัลโช เซเรีย อา อิตาลี ครั้งแรกในรอบ 33 ปี ได้ลงฝึกซ้อมครั้งแรกที่แคมป์เก็บตัวที่ประเทศเยอรมนี ท่ามกลางแฟนบอลนับร้อยคนสำหรับอิตาลี อยู่ในกลุ่มบี ที่ถือเป็นกรุ๊ผออฟเดธ ร่วมกับ สเปน อดีตแชมป์ยูโร 3 สมัย, โครเอเชีย รองแชมป์โลกปี 2018 และอัลแบเนีย โดยจะลงประเดิมสนามนัดแรกพบอัลแบเนีย คืนวันเสาร์ที่ 15 มิถุนายนนี้ เวลา 02.00 น. -สำนักข่าวไทยFacebookFacebookXTwitterLINELineดูข่าวเพิ่มเติมNujareeMCOT HDยูโร 2024เกาะติดยูโร 2024แอโร่ซอฟข่าวที่เกี่ยวข้องสเปนนำถ้วยแชมป์ยูโร 2024 ร่วมเฉลิมฉลองกับแฟนบอลเกาะติดยูโร 2024 : อังกฤษเปิดเส้นทางฉลองแชมป์ยูโรเกาะติดยูโร 2024 : เนเธอร์แลนด์ส่งนักเตะชุดใหญ่ลงสนามชี้ชะตาอังกฤษเกาะติดยูโร 2024 : สเปนไร้ “การ์บาฆาล-นอร์กม็องด์” ติดโทษแบนครบแล้ว 4 ทีมสุดท้าย ศึกยูโร 2024",https://tna.mcot.net/sport-1377846
ช้างศึก ชนะ สิงคโปร์ 3-1 ไม่พอเข้ารอบบอลโลก,11/06/2567,"ราชมังคลากีฬาสถาน 11 มิ.ย. –ลุ้นกันจนนาทีสุดท้าย ฟุตบอลโลก 2026 รอบคัดเลือก โซนเอเชีย กลุ่มซี นัดสุดท้าย ระหว่างทีมชาติไทย กับ ทีมชาติสิงคโปร์ ปรากฏว่า ช้างศึก ชนะ 3-1 แต่สกอร์ไม่พอเข้ารอบฟุตบอลโลก 2026 รอบคัดเลือก โซนเอเชีย กลุ่มซี นัดสุดท้าย ที่ราชมังคลากีฬาสถาน ทีมชาติไทย ชุดสีน้ำเงิน พบกับ สิงคโปร์ เกมนี้ทีมไทย ปรับ 2 ตำแหน่งจากเกมบุกเสมอ จีน 1-1 โดยส่ง ชนาธิป สรงกระสินธ์ เป็นมิดฟิลด์ตัวรุก ลงเป็นตัวจริง แทน เจริญศักดิ์ วงษ์กรณ์ และ เอเลียส ดอเลาะ กองหลัง แทน สุพรรณ ทองสงค์ โดยมี ศุภณัฏฐ์ เหมือนตา กับ สุภโชค สารชาติ สองพี่น้องที่ไปค้าแข้งต่างประเทศ เล่นริมเส้น และมี ศุภชัย ใจเด็ด ยืนหน้าเป้าเกมนี้มีนายเศรษฐา ทวีสิน นายกรัฐมนตรี พร้อมด้วยนายสุริยะ จึงรุ่งเรืองกิจ รองนายกรัฐมนตรีและรัฐมนตรีว่าการกระทรวงคมนาคม และนายเสริมศักดิ์ พงษ์พานิช รัฐมนตรีว่าการกระทรวงการท่องเที่ยวและกีฬา มาให้กำลังใจนักเตะถึงขอบสนาม รวมทั้งแฟนบอลกว่า 39,000 คน ที่เข้ามาชมเกมวันนี้ครึ่งแรก ทีมไทยพยายามบุก หวังทำประตูขึ้นนำ จนกระทั่งนาที 37 ทีมไทยได้ประตูขึ้นนำ 1-0 จาก ศุภณัฏฐ์ เหมือนตาครึ่งหลัง ทีมไทยพยายามบุก แต่จบไม่ได้ นาที 56 สิงคโปร์ สวนกลับมาตีเสมอ 1-1 จาก อิคซาน ฟานดี้ กองหน้าสโมสรบีจี ปทุม ยูไนเต็ดจากนั้น ทีมไทยได้ประตูขึ้นนำ 2-1 จาก ปรเมศย์ อาจวิไล นาที 79ก่อนที่ทีมไทยจะได้ประตูขึ้นนำ 3-1 จาก เจริญศักดิ์ วงษ์กรณ์ นาที 86 และจบเกมด้วยสกอร์นี้ ซึ่งไม่พอต่อการเข้ารอบส่วนอีกคู่ เกาหลีใต้ ที่แข่งก่อนหน้าทีมไทย ชนะ จีน 1-0 จาก อี คัง อิน นาที 61 ทำให้ เกาหลีใต้ มี 16 คะแนน เป็นแชมป์กลุ่ม จีน อยู่อันดับ 2 โดยทีมไทยต้องชนะ 3-0 ถึงจะเข้ารอบ. – สำนักข่าวไทยFacebookFacebookXTwitterLINELineดูข่าวเพิ่มเติมAreewanคัดบอลโลกช้างศึกทีมชาติไทยฟุตบอลโลก 2026รอบคัดเลือกสิงคโปร์ข่าวที่เกี่ยวข้องฟุตบอลหญิงไทย U-20 ถล่ม หมู่เกาะโซโลมอน 8-0ช้างศึก U-20 แพ้เกาหลีใต้ ตกรอบคัดเอเชียช้างศึก U-20 พร้อมดวล เกาหลีใต้ ชิงแชมป์เอเชียทัพวินด์เซิร์ฟไทยประกาศกวาดเรียบ 4 ทอง ศึกซีเกมส์ ครั้งที่ 33 ที่ไทยเป็นเจ้าภาพจับสลากแบ่งกลุ่มฟุตซอลหญิงชิงแชมป์เอเชีย 2025",https://tna.mcot.net/top-stories-1377320
“มาดามแป้ง” หวังช้างศึกชนะสิงคโปร์ ฟุตบอลโลก รอบคัดเลือก,10/06/2567,"ราชมังคลากีฬาสถาน 10 มิ.ย. –“มาดามแป้ง” เผยอัดฉีดทีมแน่นอน ส่วนพรุ่งนี้ (11 มิ.ย.) หวังทีมชาติไทยเอาชนะสิงคโปร์ ศึกฟุตบอลโลก 2026 รอบคัดเลือก โซนเอเชีย กลุ่มซี นัดสุดท้ายมาซาทาดะ อิชิอิ กุนซือทีมชาติไทย พร้อมกับ ปฏิวัติ คำไหม ผู้รักษาประตูทีมชาติไทย ร่วมแถลงข่าวความพร้อม ก่อนจะนำทัพช้างศึกลงฝึกซ้อม เพื่อเตรียมทีมสู้ศึกฟุตบอลโลก 2026 รอบคัดเลือก โซนเอเชีย กลุ่มซี นัดสุดท้าย พบกับทีมชาติสิงคโปร์ ค่ำวันพรุ่งนี้ ที่ราชมังคลากีฬาสถานอิชิอิ กล่าวว่า นักเตะไทยทุกคนตอนนี้สมบูรณ์ ไม่มีใครได้รับบาดเจ็บ เกมกับสิงคโปร์ เป็นเกมสำคัญที่ทีมไทยไม่มีทางเลือกอื่นนอกจากชัยชนะ และต้องยิงให้เยอะไว้ก่อน ส่วนเรื่องแท็กติกต่างๆ ของการเล่นต้องเน้นเกมรุก และหวังว่าผลอีกคู่ระหว่างเกาหลีใต้กับจีน เป็นใจกับทีมชาติไทยด้วย แต่ขอโฟกัสกับทีมไทยก่อน ส่วน เจ-ชนาธิป สรงกระสินธ์ กับ มุ้ย-ธีรศิลป์ แดงดา นั้นพร้อมช่วยทีม แต่จะลงหรือไม่นั้นไม่ขอตอบส่วนปฏิวัติ กล่าวว่า ทุกคนในทีมมีความมุ่งมั่น ยอมรับกดดันแต่ก็ต้องคว้าชัยชนะให้ได้ การเล่นในบ้านและแฟนบอลเข้ามาชมเต็มความจุในสนามต้องสู้อย่างเต็มที่ เพื่อเอาชนะสิงคโปร์ให้ได้ และขอโฟกัสเกมของเราก่อนหลังจากนั้นอิชิอิได้นำนักเตะลงฝึกซ้อมที่ราชมังคลากีฬาสถาน เพื่อปรับสภาพร่างกายในการเตรียมความพร้อมก่อนพบกับสิงคโปร์ ซึ่ง เจ-ชนาธิป, ธีรศิลป์ แดงดา ที่ไม่ได้ลงสนามเกมล่าสุด ลงซ้อมเช่นเดียวกับปฏิวัติ คำไหม ผู้รักษาประตู ที่บาดเจ็บเกมกับจีน น่าจะพร้อมขณะที่ทีมชาติสิงคโปร์ ภายใต้การคุมทีมของ สึโตมุ โอกุระ ชาวญี่ปุ่น ไม่ได้มาแถลงข่าว เนื่องจากติดโควิด-19 โดยให้เกวิน ลี ผู้ช่วยโค้ช มาแถลงข่าวแทน ร่วมกับ จาค็อบ มาห์เรอร์ กองหลัง และไม่น่าจะคุมเกมข้างสนามวันพรุ่งนี้ได้ ซึ่ง เกวิน ลี กล่าวว่า วันพรุ่งนี้ทีมจะเล่นเต็มที่แม้จะตกรอบไปแล้วก็ตามจากนั้นทีมสิงคโปร์ได้ลงฝึกซ้อมต่อที่ราชมังคลากีฬาสถาน สำหรับนักเตะชุดนี้ของสิงคโปร์ นำทัพโดย อิคซาน ฟานดี้ กองหน้า และ ไรฮาน สจวร์ต 2 นักเตะทีมบีจี ปทุม ยูไนเต็ด, ฮาริสส์ ฮารูน และฮัสซัน ซันนี่ ผู้รักษาประตูที่เคยค้าแข้งในไทยลีกนำทัพขณะที่ “มาดามแป้ง” นวลพรรณ ล่ำซำ นายกสมาคมกีฬาฟุตบอลแห่งประเทศไทย เปิดเผยว่า จะอัดฉีดทีมแน่นอน แต่ขอคุยกับนักเตะในคืนนี้ ส่วนวันพรุ่งนี้หวังที่ทีมชาติไทยจะเอาชนะสิงคโปร์ ให้ได้ แต่ต้องลุ้นให้จีนแพ้เกาหลีใต้ 3 ลูกขึ้นไปสถานการณ์ของทีมชาติไทย มี 5 คะแนน จาก 5 นัด อยู่อันดับ 3 โดยทีมไทยต้องชนะสิงคโปร์สถานเดียว และลุ้นจีนบุกไปแพ้เกาหลีใต้ อย่างน้อย 2 ลูกขึ้นไป ทีมไทยถึงจะเข้ารอบ โดยจีนมี 8 คะแนน อยู่อันดับ 2 โดยจีนเล่นเพียงแค่เสมอจะเข้ารอบทันที ส่วนเกาหลีใต้ มี 13 คะแนน เป็นแชมป์กลุ่ม เข้ารอบไปแล้วโดยสถิติทีมชาติไทยพบกับสิงคโปร์ 10 นัดหลังสุด ไทยชนะ 8 ครั้ง สิงคโปร์ชนะ 1 ครั้ง เสมอ 1 ครั้ง เกมล่าสุดที่พบกัน เมื่อวันที่ 21 พ.ย. ปี 2023 สิงคโปร์ 1-3 ไทย (ฟุตบอลโลก 2026)ส่วนสถิติเกาหลีใต้พบจีน 10 เกมหลังสุด เกาหลีใต้ชนะ 6 นัด จีนชนะ 2 นัด เสมอ 2 นัด เกมล่าสุดเมื่อวันที่ 21 พ.ย. ปี 2023 จีน 0-3 เกาหลีใต้ (ฟุตบอลโลก 2026)สำหรับทีมชาติไทยจะพบกับทีมชาติสิงคโปร์ ที่สนามราชมังคลากีฬาสถาน วันพรุ่งนี้ (11 มิ.ย.) เวลา 19.30 น. อีกคู่ เกาหลีใต้ พบ จีน เวลา 18.00 น. -สำนักข่าวไทยFacebookFacebookXTwitterLINELineดูข่าวเพิ่มเติมNujareeช้างศึกฟุตบอลโลก 2026รอบคัดเลือกสิงคโปร์โซนเอเชียไทยข่าวที่เกี่ยวข้องช้างศึก U-20 แพ้เกาหลีใต้ ตกรอบคัดเอเชีย“มาดามแป้ง” ชี้อนาคต “อิชิอิ” ยังไม่เปลี่ยน หลังไทยพลาดแชมป์อาเซียนนายกฯ เชียร์ติดขอบสนามให้กำลังใจช้างศึกดวลเวียดนาม“มาดามแป้ง” ประกาศอัดฉีดอีก 10 ล้าน หาก “ช้างศึก” คว้าแชมป์ช้างศึก พร้อมล้างตา เวียดนาม คว้าแชมป์อาเซียน สมัยที่ 8",https://tna.mcot.net/sport-1376710
“เจ็ตสกีไทย”ซิว 6 แชมป์เอเชีย กระแสตอบรับที่ญี่ปุ่น ดีเยี่ยม,09/06/2567,มื่อวันที่ 9 มิถุนายน 2567 นายอัครพงศ์ เฉลิมนนท์ กงสุลใหญ่ ณ นครโอซากา ได้เข้าร่วมชมการแข่งขันเจ็ตสกีชิงแชมป์เอเชีย “สยามวอเตอร์คราฟ – ดับเบิลยู จีพี วัน วอเตอร์เจ็ต เอเชียน แชมเปียนชิพส์ 2024” (Siam Watercraft – WGP#1 Waterjet Asian Championships 2024) สนามแรก ที่นิชิกิโนะฮามะ พาร์ค เมืองโอซากา ประเทศญี่ปุ่น และได้มอบรางวัลให้กับผู้เข้าแข่งขัน ซึ่งในวันสุดท้ายนักกีฬาไทยคว้าแชมป์ 4 รุ่น รวมกับเมื่อวานนี้ 2 รุ่น รวมเป็น 6 รุ่นโดยผลงานนักกีฬาไทยในวันนี้ รุ่นระดับมืออาชีพ PRO-AM RUNABOUT 1100 OPEN แชมป์ตกเป็นของ #45 สุภทัต ฟูตระกูลขณะที่รุ่น VETERANS RUNABOUT LIMITED แชมป์ตกเป็นของ #70 ธีระพงษ์ พิมพาวัตร รุ่น EXPERT SKI GP เจ้าแฝดสายฟ้า “เซนต์” #T30 ธนวิชญ์ โมลี ผงาดคว้าแชมป์ไปครองต่อด้วยรุ่นระดับเยาวชน JUNIOR 13-15 SKI 4 STROKE LITES แชมป์ได้แก่ น้อง“ฟร้องค์” #422 อินทัช หลงนิยมส่วนอีก 2 รุ่นที่นักกีฬาไทยคว้าแชมป์ไปก่อนหน้านี้ก็คือ น้อง“เนวี่” ธนธรรม กุลกำม์ธร โชว์ฟอร์มร้อนแรง คว้าแชมป์ 2 รุ่น คือ JUNIOR 8-13 Yrs. 1 LAP SLALOM SKI 1100 STOCK และรุ่น JUNIOR 1 LAP SLALOM 8-13 Yrs. SPARK STOCKนายอัครพงศ์ เฉลิมนนท์ กงสุลใหญ่ ณ นครโอซากา กล่าวหลังมอบรางวัลว่า “ผมขอเป็นตัวแทนคนไทยแสดงความยินดี แล้วก็มีความภาคภูมิใจที่ลิขสิทธิ์การจัดการแข่งขันกีฬาเจ็ตสกีนี้ ปัจจุบันดำเนินการโดยคนไทย การแข่งขันที่ผ่านมา รวมถึงการแข่งขันครั้งนี้ได้รับการตอบรับที่ดีมาก กีฬานี้เป็นกีฬาที่ได้รับความนิยมเพิ่มมากขึ้นเรื่อย ๆ และเราก็มีนักกีฬาคนไทยที่มีความสามารถ แล้วหลังจากการแข่งขันรอบนี้แล้ว ก็จะมีการแข่งขันที่พัทยาในเดือนธันวาคมนี้ ทุกอย่างทั้งหลายทั้งปวงก็สอดคล้องกับสิ่งที่รัฐบาลผลักดันอยู่ ซึ่งเป็นสิ่งที่ประชาชนไทยต้องการ ก็คือนักท่องเที่ยว เป็นโอกาสที่ดีที่ได้เผยแพร่ศิลปะวัฒนธรรม ความสามารถของคนไทย และเอกลักษณ์ของประเทศไทยในรูปแบบต่าง ๆ”“คนที่ญี่ปุ่นให้ความสนใจกับการแข่งขันกีฬาต่างๆ มาก ในช่วงที่ผ่านมามีหลายรายการที่ผมไปเข้าร่วมและมีคนไทยเข้าร่วมการแข่งขัน พบว่า คนญี่ปุ่นให้การตอบรับอย่างดีมากๆ”ขณะที่ มาโกโตะ ยูกิ ประธานสมาคมเจ็ตสกีญี่ปุ่น สุดปลื้ม เป็นเจ้าภาพจัดเจ็ตสกีชิงแชมป์เอเชีย 2024 ในปีนี้ ซึ่งถือเป็นศึกชิงแชมป์เอเชียครั้งแรก ภาพรวมออกมายอดเยี่ยมน่าพอใจ พร้อมจัดการแข่งขันอีกครั้ง และจะทำให้ดียิ่งขึ้นก็ว่าเดิมทางด้านฝ่ายจัดการแข่งขันญี่ปุ่น มิสเตอร์มาโกโตะ ยูกิ ประธานสมาคมเจ็ตสกีประเทศญี่ปุ่น กล่าวระหว่างมาร่วมชมร่วมชมการจัดการแข่งขันเจ็ตสกีชิงแชมป์เอเชีย “สยามวอเตอร์คราฟ – ดับเบิลยู จีพี วัน วอเตอร์เจ็ต เอเชียน แชมเปียนชิพส์ 2024” (Siam Watercraft – WGP#1 Waterjet Asian Championships 2024) สนามแรก ระหว่างวันที่ 6-9 มิ.ย. 2567 นี้ ที่นิชิกิโนะฮามะ พาร์ค เมืองโอซากา ประเทศญี่ปุ่นว่า“รู้สึกเป็นเกียรติและภูมิใจเป็นอย่างยิ่งที่ได้เป็นเจ้าภาพจัดเจ็ตสกีชิงแชมป์เอเชีย 2024 ในปีนี้ ซึ่งถือเป็นศึกชิงแชมป์เอเชียครั้งแรก ตอนแรกก็รู้สึกกังวลว่าจะทำได้ดีไหม แต่การได้รับความช่วยเหลือและประสานงานจากทุก ๆ ฝ่าย ทำให้ยิ่งมั่นใจว่าเราทำได้อย่างดี และเมื่อถึงวันแข่งขันฯ ภาพรวมที่ออกมาถือว่า ยอดเยี่ยม น่าพอใจ ทั้งนักกีฬาและผู้ชมที่เข้ามาชมทั้งคนญี่ปุ่น และที่เดินทางมาทั่วเอเชีย ทุกคนต่างตั้งใจและมุ่งมั่น ยิ่งทำให้บรรยากาศของการแข่งขันออกมาดีเยี่ยม”มิสเตอร์มาโกโตะ กล่าวต่อ “พร้อมจัดการแข่งขันอีกครั้ง และจะทำให้ดียิ่งขึ้นก็ว่าเดิมแน่นอน”FacebookFacebookXTwitterLINELineดูข่าวเพิ่มเติมratchanipong vorasarinกระทรวงการท่องเที่ยวและกีฬาเจ็ตสกีข่าวที่เกี่ยวข้องWGP#1 กับการเป็น “ศูนย์กลางเวทีการค้ากีฬาเจ็ตสกีโลก”“มาโดรี” ครองแชมป์โปรแรก เด็กไทยเพิ่ม 2 แชมป์โลก ศึก 2024 WGP#1 World Cupเจ็ตสกีไทยคว้า 6 แชมป์โลก “อินทัช“เบิ้ลแชมป์ศึก 2024 WGP#1ระเบิดศึกชิงเจ้าความเร็วทางน้ำระดับโลก Jet Ski WGP#1 ขนความบันเทิงดึงนักท่องเที่ยวช่อง 9 พร้อมถ่ายทอดสดเจ็ตสกี WGP#1 เวิลด์คัพ 2024,https://tna.mcot.net/sport-1376231
เกาะติดยูโร 2024 : 10 สนาม ศึกยูโร 2024,08/06/2567,"เยอรมนี 8 มิ.ย. –เจ้าภาพ เยอรมนี ใช้สนามศึกฟุตบอลยูโร 2024 ทั้งหมด 10 สนาม ใน 10 เมือง วันนี้ไปชมสนามที่จะใช้เตะคู่เปิดสนาม และนัดชิงชนะเลิศ ในช่วง “เกาะติดยูโร 2024”ฟุตบอลชิงแชมป์แห่งชาติยุโรปครั้งที่ 17 “ยูโร 2024” กำลังจะเปิดฉากขึ้น ในระหว่างวันที่ 14 มิถุนายน-14 กรกฎาคมนี้ ที่ประเทศเยอรมนี โดยเจ้าภาพจัดการแข่งขัน 10 สนาม ใน 10 เมือง ประกอบไปด้วย โอลิมปิก สตาดิโอน (เบอร์ลิน), มิวนิก ฟุตบอล อารีนา (มิวนิค), ซิกนัล อิดูนา พาร์ค (ดอร์ทมุนด์), เมอร์ซิเดส เบนซ์ อารีนา (สตุตการ์ท), อารีนา อัฟชาลเก (เกลเซนกีร์เชน), ดุตเช แบงค์ พาร์ค (แฟรงค์เฟิร์ต) ,โวล์คพาร์คสตาดิโอน (ฮัมบูร์ก) ,เมอร์คูร์ สเปล อารีนา (ดุสเซลดอร์ฟ) ,รีนเอเนจี สตาดิโอน (โคโลญจน์) และ เรดบูลล์ อารีนา (ไลป์ซิก)สำหรับสนามคู่เปิดสนาม จะเป็นการแข่งขันในกลุ่มเอ เจ้าภาพ เยอรมนี พบกับ สกอตแลนด์ ในคืนวันศุกร์ที่ 14 มิถุนายน เวลา 02.00 น. โดยจะเตะที่ มิวนิก ฟุตบอล อารีนา หรือ สนามอัลลิอันซ์ อารีนา สนามเหย้าของทีมเสือใต้ บาเยิร์น มิวนิก ซึ่งมีจุแฟนบอล 75,024 ที่นั่ง ตั้งอยู่ทางทิศเหนือของเมืองมิวนิก เริ่มก่อสร้างปี 2002 และเปิดใช้งานเมื่อวันที่ 30 พฤษภาคม 2005 เคยถูกใช้งานในฟุตบอลโลก 2006 และเกมนัดชิงชนะเลิศยูฟ่า แชมเปียนส์ ลีก 2012ส่วนสนามที่จะใช้ในรอบชิงชนะเลิศ คืนวันที่ 14 กรกฎาคม เวลา 02.00 น. คือ โอลิมปิก สตาดิโอน ในกรุงเบอร์ลิน รังเหย้าของสโมสร แฮร์ธา เบอร์ลิน มีความจุ 75,000 ที่นั่ง โดยสนามแห่งนี้มีประวัติศาสตร์อันยาวนาน ถูกสร้างขึ้นเพื่อรองรับกับการแข่งขันโอลิมปิก ในปี 1936 เคยใช้ในการแข่งขันทัวร์นาเมนต์ใหญ่ๆ มาแล้วมากมาย ตั้งแต่ฟุตบอลโลก ปี 1974, ฟุตบอลโลก ปี 2006 และยังเคยใช้เป็นสนามแข่งขันรอบชิงชนะเลิศยูฟ่า แชมเปียนส์ ลีก เมื่อปี 2015 อีกด้วย .-สำนักข่าวไทยFacebookFacebookXTwitterLINELineดูข่าวเพิ่มเติมChanakarn Rojnarakยูโร2024สนามแข่งยูโรเยอรมนีข่าวที่เกี่ยวข้องนายกฯ พบผู้บริหารบริษัท DKSH ณ นครซูริก ก่อนบินต่อเบอร์ลินเกิดเหตุขับรถพุ่งชนคนในเยอรมนีนายกฯ ออกเดินทางไปกรุงเบอร์ลิน เยอรมนี ร่วมงาน ITB Berlin 2025พรรคอนุรักษ์นิยมคว้าชัยเลือกตั้งทั่วไปเยอรมนีเยอรมนีเปิดคูหาเลือกตั้งระดับประเทศ",https://tna.mcot.net/sport-1375899
ช้างศึก เดินทางถึงไทย เตรียมทีมลุยต่อฟุตบอลโลก รอบคัดเลือก,07/06/2567,"สนามบินสุวรรณภูมิ 7 มิ.ย. –นักเตะช้างศึก เดินทางกลับถึงไทย เตรียมทีมลุยต่อฟุตบอลโลก 2026 รอบคัดเลือก โซนเอเชียนัดสุดท้าย กับ สิงคโปร์ ด้าน อิชิอิ เผยสาเหตุไม่ส่ง “เจ-มุ้ย” ลงสนาม เพราะนักเตะคนอื่นยังมีแรงอยู่มาซาทาดะ อิชิอิ หัวหน้าผู้ฝึกสอน ทีมชาติไทย นำนักเตะช้างศึกเดินทางถึงไทยแล้วด้วยเครื่องบินเหมาลำ เมื่อช่วงเย็นที่ผ่านมา หลังจากนำทีมบุกไปเสมอ จีน 1-1 ฟุตบอลโลก 2026 รอบคัดเลือก โซนเอเชีย รอบ 2 นัดที่ 5 ที่สนาม เสิ่นหยาง โอลิมปิก เซ็นเตอร์ สเตเดียม ประเทศจีน โดย อิชิอิ เปิดเผยเหตุผลที่ไม่ส่ง “เจ” ชนาธิป สรงกระสินธ์ และ “มุ้ย” ธีรศิลป์ แดงดา ลงสนาม เนื่องจากว่าเห็นนักเตะที่ลงเล่นมีพละกำลังดีอยู่ จึงไม่ส่งทั้งคู่ลงสนามขณะที่สุภโชค สารชาติ กล่าวว่า ดีใจที่ทำประตูจีนไดั แต่การพบกับสิงคโปร์ก็ต้องเน้นเต็มที่ เพื่อเข้ารอบเพราะโอกาสของไทยยังมีอยู่ เช่นเดียวกับ “ตัง”สารัช อยู่เย็นจากการที่ทีมชาติไทยเสมอจีน ทำให้ไทยมีเพิ่มเป็น 5 คะแนน จาก 5 นัด โอกาสลุ้นเข้ารอบต้องลุ้นนัดสุดท้าย กับ สิงคโปร์ วันที่ 11 มิถุนายนนี้ ที่ราชมัคลากีฬาสถาน โดยทีมไทยต้องชนะสิงคโปร์สถานเดียว และลุ้นจีน บุกไปแพ้เกาหลีใต้อย่างน้อย 2 ลูกขึ้นไป ทีมไทยถึงจะเข้ารอบ โดยจีน มี 8 คะแนน จาก 5 นัด เล่นเพียงแค่เสมอจะเข้ารอบทันที ส่วนเกาหลีใต้ ชนะ สิงคโปร์ 7-0 มี 13 คะแนน เป็นแชมป์กลุ่มเข้ารอบแน่นอนแล้ว“น้าเอ๋” ชัยรัตน์ กลุ่มไหม แฟนบอลตัวยงทีมชาติไทย ที่รับนักเตะไทย และนำป้ายที่เขียนทำนายสกอร์วันที่ 11 มิถุนายนนี้ว่า ไทย ชนะ สิงคโปร์ 3-0 เกาหลีใต้ ชนะ จีน 2-0 ว่า มั่นใจว่าทีมไทยจะผ่านเข้ารอบ 18 ทีมสุดท้ายได้สำหรับโปรแกรมนัดสุดท้าย ของกลุ่มซี วันที่ 11 มิถุนายนนี้ ไทย จะพบกับ สิงคโปร์เวลา 19.30 น. อีกคู่ เกาหลีใต้ พบกับ จีน เวลา 18.00 น. บัตรเข้าชมไทย กับ สิงคโปร์ ที่ราชมังคลากีฬาสถาน วันที่ 11 มิถุนายนนี้ ที่ได้จำหน่ายทางออนไลน์ ประมาณ 45,000 ใบ หมดแล้วทุกโซนของที่นั่งแฟนบอลชาวไทยในวันนี้ โดยเกมที่ทีมชาติไทยแพ้เกาหลีใต้ 0-3 เมื่อวันที่ 26 มีนาคม มีแฟนบอลเข้าไปเชียร์ที่สนามจำนวน 45,458 คน.-สำนักข่าวไทยFacebookFacebookXTwitterLINELineดูข่าวเพิ่มเติมChanakarn Rojnarakช้างศึกทีมชาติไทยนักเตะไทยฟุตบอลไทยข่าวที่เกี่ยวข้องฟุตบอลหญิงไทย U-20 ถล่ม หมู่เกาะโซโลมอน 8-0ช้างศึก U-20 แพ้เกาหลีใต้ ตกรอบคัดเอเชียช้างศึก U-20 พร้อมดวล เกาหลีใต้ ชิงแชมป์เอเชียทัพวินด์เซิร์ฟไทยประกาศกวาดเรียบ 4 ทอง ศึกซีเกมส์ ครั้งที่ 33 ที่ไทยเป็นเจ้าภาพจับสลากแบ่งกลุ่มฟุตซอลหญิงชิงแชมป์เอเชีย 2025",https://tna.mcot.net/sport-1375576
ไทย เสมอ จีน 1-1 บอลโลก 2026 รอบคัดเลือก,06/06/2567,"จีน 6 มิ.ย. –ทีมชาติไทย เสมอ จีน 1-1 ฟุตบอลโลก 2026 รอบคัดเลือก ลุ้นต่อนัดสุดท้าย ไทยต้องชนะสิงคโปร์ และลุ้นให้จีน แพ้เกาหลีใต้ ก่อนวัดผลต่างประตูได้เสียฟุตบอลโลก 2026 รอบคัดเลือก โซนเอเชีย รอบ 2 กลุ่มซี นัดที่ 5 ทีมฟุตบอลทีมชาติไทยชุดใหญ่ อันดับที่ 101 ของโลก ในชุดน้ำเงิน บุกเยือน ทีมชาติจีน อันดับที่ 88 ของโลก ที่เซิ่นหยาง โอลิมปิก สปอร์ตส์ สเตเดียม ประเทศจีนมาซาทาดะ อิชิอิ หัวหน้าผู้ฝึกสอนทีมชาติไทย วางผู้เล่นชุดใหญ่ลงสนาม นำโดย ธีราทร บุญมาทัน, สารัช อยู่เย็น, ศุภชัย ใจเด็ด, สุภโชค สารชาติ ขณะที่ จีนไม่มี อู เล่ย ดาวยิงประจำทีม ที่ติดโทษแบน แต่ส่งผู้เล่นแปลงสัญชาติจากบราซิล ถึง 2 ราย ลงสนาม ประกอบด้วย อลัน และแฟร์นันดินโญ รวมถึงยังมี ไทอัส บราวนิ่ง กองหลังเชื้อสายอังกฤษ ลงสนามด้วยครึ่งแรก ปรากฏว่า ไทยนำก่อน 1-0 จากการโหม่งของสุภโชค สารชาติ นาทีที่ 20 ครึ่งหลัง จีน มาตามตีเสมอได้จากการยิงของไบเดลลามู อับดุลไวลี นาทีที่ 79 ทำให้จบเกม เสมอกัน 1-1 แบ่งกันไปทีมละ 1 คะแนน อีกคู่ในกลุ่มเดียวกัน สิงคโปร์ แพ้ เกาหลีใต้ 0-7 ทำให้ทีมโสมขาวเข้ารอบแน่นอนแล้ว มี 13 คะแนน ส่วนจีนมี 8 คะแนน ไทยมี 5 คะแนนนัดสุดท้าย ในวันที่ 11 มิถุนายน ที่ราชมังคลากีฬาสถาน ไทยต้องชนะสิงคโปร์เท่านั้น และต้องลุ้นให้จีน แพ้เกาหลีใต้ จากนั้นต้องมาดูผลต่างประตูได้เสีย ว่า ทีมช้างศึกจะได้เข้ารอบต่อไปหรือไม่.-616-สำนักข่าวไทยFacebookFacebookXTwitterLINELineดูข่าวเพิ่มเติมChanakarn Rojnarakคัดบอลโลกทีมชาติไทยฟุตบอลโลกฟุตบอลไทยไทยจีนข่าวที่เกี่ยวข้องฟุตบอลหญิงไทย U-20 ถล่ม หมู่เกาะโซโลมอน 8-0ช้างศึก U-20 แพ้เกาหลีใต้ ตกรอบคัดเอเชียช้างศึก U-20 พร้อมดวล เกาหลีใต้ ชิงแชมป์เอเชียทัพวินด์เซิร์ฟไทยประกาศกวาดเรียบ 4 ทอง ศึกซีเกมส์ ครั้งที่ 33 ที่ไทยเป็นเจ้าภาพจับสลากแบ่งกลุ่มฟุตซอลหญิงชิงแชมป์เอเชีย 2025",https://tna.mcot.net/sport-1375197
