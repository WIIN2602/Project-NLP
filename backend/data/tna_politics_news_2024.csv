title,date,content,link
“บิ๊กป้อม” บินปารีส 1 ส.ค. ให้กำลังใจทัพนักกีฬาไทย,26/07/2567,พรรคพลังประชารัฐ 26 ก.ค.-“พล.อ.ประวิตร” เตรียมบินปารีส 1 ส.ค.นี้ เยี่ยมให้กำลังใจทัพนักกีฬาไทยสู้ศึกโอลิมปิก ไม่ตอบหวังกี่เหรียญผู้สื่อข่าวรายงานว่า ภายหลังเสร็จสิ้นพิธีทำบุญตักบาตรเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว 28 กรกฎาคม 2567 ผู้สื่อข่าวสอบถาม พลเอกประวิตร วงษ์สุวรรณ ในฐานะประธานคณะกรรมการโอลิมปิคแห่งประเทศไทย ถึงการให้กำลังใจทัพนักกีฬาไทยในการแข่งขันโอลิมปิก ที่กรุงปารีส ประเทศฝรั่งเศส แต่พลเอกประวิตร ไม่ตอบคำถามนั้นก่อนเดินทางกลับ พลเอกประวิตร ได้ตอบคำถามว่า จะเดินทางไปให้กำลังใจ ทัพนักกีฬาไทย ที่กรุงปารีส ฝรั่งเศส พร้อมย้ำว่า จะไปให้กำลังใจที่ปารีสผู้สื่อข่าวพยายามถามว่าอยากให้พูดให้กำลังใจที่นี่ก่อนจะเดินทางไปฝรั่งเศส พลเอกประวิตร ได้ย้ำคำเดิมว่า จะไปให้กำลังใจที่โน่น เมื่อถามย้ำว่าคาดหวังจะได้กี่เหรียญ แต่พลเอกประวิตร ไม่ตอบทั้งนี้ พลเอกประวิตร จะเดินทางไปให้กำลังใจทัพนักกีฬาไทย ที่กรุงปารีส ในวันที่ 1 สิงหาคมนี้ .-315 -สำนักข่าวไทยFacebookFacebookXTwitterLINELineดูข่าวเพิ่มเติมMissKT,https://tna.mcot.net/politics-1397344
รัฐบาลจัดกิจกรรมสัมมนาสานพลังเครือข่ายป้องกันการจมน้ำประเทศไทย,25/07/2567,"ทำเนียบฯ 25 ก.ค. –รัฐบาลยกระดับการป้องกันการจมน้ำ จัดกิจกรรมสัมมนาสานพลังเครือข่ายป้องกันการจมน้ำประเทศไทย เนื่องในวันป้องกันการจมน้ำโลก “World Drowning Prevention” ทุกวันที่ 25 กรกฎาคม ลดความเสี่ยงต่อการสูญเสียจากการจมน้ำ ย้ำ 3 เเนวทาง “ตะโกน โยน ยื่น”นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรี ให้ความสำคัญกับการพัฒนา ดูแลเด็ก ให้มีความเป็นอยู่ การศึกษาที่เหมาะสม โดยสั่งการดูแลอย่างเคร่งครัด ทั้งมาตรการเพื่อแก้ปัญหาเด็กและเยาวชนนอกระบบการศึกษาให้กลายเป็นศูนย์ (Thailand Zero Dropout) เพื่อช่วยลดปัญหาความเหลื่อมล้ำทางการศึกษาในประเทศไทย โดยอีกประเด็นที่นายกรัฐมนตรีห่วงใย คือให้มุ่งส่งเสริมความรู้เรื่องความปลอดภัยทางน้ำ และทักษะการเอาชีวิตรอดจากการจมน้ำ ยกระดับการป้องกันการจมน้ำของเด็กอายุต่ำกว่า 15 ปี ส่งเสริมการป้องกันและเฝ้าระวังตาม 3 เเนวทางสำคัญ “ตะโกน โยน ยื่น” ลดความเสี่ยงเสียชีวิตจากการจมน้ำโฆษกประจำสำนักนายกรัฐมนตรี ระบุว่า รัฐบาลโดยกระทรวงสาธารณสุข กรมควบคุมโรค กองป้องกันการบาดเจ็บ ได้จัดงานสัมมนาสานพลังเครือข่ายป้องกันการจมน้ำประเทศไทย เนื่องในวันป้องกันการจมน้ำโลก (World Drowning Prevention Day : WDPD 2024) พร้อมมอบโล่รางวัล ทีมผู้ก่อการดี ป้องกันการจมน้ำ (MERIT MAKER Plus) ระดับประเทศ ประจำปี 2566 เมื่อวันที่ 25 กรกฎาคม 2567 ณ เดอะพอร์ทอล บอลรูม อิมแพ็ค เมืองทองธานี จังหวัดนนทบุรี ภายใต้แนวคิด “Anyone can drown, no one should : จมน้ำง่ายกว่าที่คิด…หนึ่งชีวิตไม่ควรสูญเสีย” เพื่อกระตุ้นให้ทุกภาคส่วนตระหนักถึงการจมน้ำ โดยเฉพาะอย่างยิ่งปัญหาเด็กจมน้ำในประเทศไทย ร่วมกับการส่งเสริมการป้องกันและเฝ้าระวังการจมน้ำ ตาม 3 เเนวทางสำคัญ “ตะโกน โยน ยื่น” ลดความเสี่ยงต่อการเสียชีวิตจากการจมน้ำข้อมูลองค์การอนามัยโลก (World Health Organization : WHO) ระบุว่า การจมน้ำเป็นสาเหตุการเสียชีวิตอันดับ 1 ในกลุ่มเด็กอายุ 5-14 ปี โดยทั่วโลกมีผู้เสียชีวิตจากการจมน้ำปีละ 236,000 คน เป็นเด็กอายุต่ำกว่า 15 ปี ประมาณ 82,000 คน สำหรับประเทศไทย การจมน้ำเป็นสาเหตุการเสียชีวิตอันดับ 2 รองจากอุบัติเหตุขนส่งทางบก โดยจากข้อมูลในช่วง 10 ปีที่ผ่านมา (ปี 2557-2566) มีผู้เสียชีวิตจากการจมน้ำ 36,503 คน หรือวันละกว่า 10 คน ในจำนวนนี้เป็นเด็กอายุต่ำกว่า 15 ปี 6,693 คน ซึ่งกระทรวงสาธารณสุขได้มุ่งเน้นดำเนินงานป้องกันการจมน้ำ โดยเฉพาะในกลุ่มเด็กอายุต่ำกว่า 15 ปี เนื่องจากเป็นกลุ่มที่เสียชีวิตเป็นอันดับ 1 และมีสาเหตุหลัก คือ การขาดทักษะการเอาชีวิตรอด และการช่วยเหลือคนตกน้ำ/จมน้ำที่ถูกต้องจากสาเหตุดังกล่าว ทางกรมควบคุมโรคได้ดำเนินงานมาอย่างต่อเนื่อง ด้วยการกำหนดมาตรการป้องกันการจมน้ำ สร้างความรู้ความเข้าใจให้ครอบคลุมทุกพื้นที่ในระดับชุมชน คู่ขนานกับการใช้กลยุทธ์การดำเนินการตามมาตรการป้องกันการจมน้ำภายใต้ชื่อ “ผู้ก่อการดี” หรือ MERIT MAKER ซึ่งเป็นทีมเครือข่าย ทั้งจากภาคมูลนิธิ สมาคม และจิตอาสา ที่จะเป็นตัวแทนในการสื่อสารและดูแลประชาชนในพื้นที่ ซึ่งดำเนินงานมาอย่างต่อเนื่อง โดยในช่วง 17 ปีที่ผ่านมา สามารถลดการเสียชีวิตจากการจมน้ำของเด็กได้ถึงร้อยละ 60 จากการเสียชีวิตปีละ 1,500 คน ปัจจุบัน 615 คน รวมทั้งรณรงค์ขอให้ทุกภาคส่วนร่วมกันให้ความรู้เรื่องความปลอดภัยทางน้ำและทักษะการเอาชีวิตรอดจากการจมน้ำ เพื่อให้เด็กอายุต่ำกว่า 15 ปี ที่เสียชีวิตจากการจมน้ำลดลง ให้เหลือไม่เกิน 290 คน ภายในปี 2580 ตามเป้าหมายในแผนยุทธศาสตร์ชาติ 20 ปีนอกจากนี้โฆษกประจำสำนักนายกรัฐมนตรี เน้นย้ำถึงแนวทางการช่วยเหลือหากเกิดเหตุพบเจอคนตกน้ำ/จมน้ำ ซึ่งกระทรวงสาธารณสุขแนะนำถึงมาตรการตาม 3 แนวทางสำคัญ คือ “ตะโกน โยน ยื่น” ดังนี้1) ตะโกน คือ เรียกให้คนมาช่วย ขอความช่วยเหลือ และโทรแจ้งทีมแพทย์กู้ชีพ 1669 หรือ รพ.ใกล้เคียง2) โยน คือ การโยนอุปกรณ์ที่อยู่ใกล้ตัว เพื่อช่วยคนตกน้ำเกาะจับพยุงตัว เช่น ถังแกลลอนพลาสติกเปล่าปิดฝา ขวดน้ำพลาสติกเปล่า หรือวัสดุที่สามารถลอยน้ำได้3) ยื่น คือ การยื่นอุปกรณ์ที่อยู่ใกล้ตัว เช่น ไม้ เชือก เสื้อ ผ้าขาวม้า ให้คนตกน้ำจับ และดึงขึ้นมาจากน้ำ หากช่วยคนตกน้ำขึ้นมาจากน้ำแล้ว ต้องรีบแจ้งสถานพยาบาล เจ้าหน้าที่สาธารณสุขที่อยู่ใกล้บ้าน หรือโทรแจ้งทีมแพทย์กู้ชีพ 1669 โดยเร็วที่สุดทั้งนี้ ประชาชนสามารถเรียนรู้ทักษะและวิธีการป้องกันการจมน้ำ พร้อมแนะนำแนวทางร่วมกับเด็กและเยาวชนผ่านเกม “รู้ทันก่อนเล่นน้ำ” ได้ที่ https://mosu.fun/waterhelp/ จัดทำโดยกองป้องกันการบาดเจ็บ กรมควบคุมโรค กระทรวงสาธารณสุข ซึ่งจะนำเสนอ 4 ทักษะพื้นฐาน ได้แก่ กฎความปลอดภัยทางน้ำ การรับมือกับสถานการณ์จมน้ำ การปฐมพยาบาลช่วยเหลือผู้จมน้ำ และข้อแนะนำเพื่อความปลอดภัยทางน้ำ รวมทั้งสามารถสอบถามข้อมูลเพิ่มเติมได้ที่สายด่วนกรมควบคุมโรค โทร.1422“นายกรัฐมนตรีห่วงใยถึงปัญหาการจมน้ำในเด็ก โดยเฉพาะมักมีจำนวนมากในช่วงการปิดภาคเรียน จึงได้เน้นย้ำให้ทุกภาคส่วนตระหนักถึงความสำคัญ สร้างความรู้ความเข้าใจ พร้อมจัดเเนวทางเเละมาตรการที่ส่งเสริมความปลอดภัยทางน้ำ ร่วมกับทักษะการเอาชีวิตรอดจากการจมน้ำที่ถูกต้องให้เเก่ประชาชน รวมทั้งขอบคุณในความร่วมมือของทุกฝ่ายที่ช่วยกันสร้างเกราะป้องกัน สร้างทักษะให้ประชาชนสามารถเอาตัวรอด เเละลดความเสี่ยงจากเหตุที่อาจเกิดขึ้นได้ ทั้งนี้ นายกรัฐมนตรีได้เน้นย้ำว่าผู้ปกครองควรดูแลบุตรหลานอย่างใกล้ชิด ไม่ควรปล่อยเด็กเล่นน้ำตามลำพัง แม้จะเป็นแหล่งน้ำใกล้บ้าน หรือเพียงช่วงเวลาสั้นๆ ก็ตาม” นายชัย กล่าว.-314-สำนักข่าวไทยFacebookFacebookXTwitterLINELineดูข่าวเพิ่มเติมNujareeจมน้ำรัฐบาลวันป้องกันการจมน้ำโลกสัมมนาข่าวที่เกี่ยวข้องรัฐบาล เผย 5 เดือนปิดกั้นเว็บพนัน หลอกลวงได้แล้วกว่า 80,000 เคสรัฐบาลย้ำส่งชาวอุยกูร์กลับบ้านเกิดทำเต็มที่ทุกมิติ“ไอติม” ย้อน “เพื่อไทย” เคยจะอภิปราย “ลุงตู่” คนเดียว 30 ชั่วโมง“วิสุทธิ์” ถาม “นิด้าโพล” สำรวจใคร ไม่พอใจผลงานรัฐบาลนิด้าโพล เผยประชาชนไม่พอใจผลงานรอบ 6 เดือนของรัฐบาล",https://tna.mcot.net/politics-1397246
ไทย-อินโดฯ เห็นพ้องใช้บทบาทอาเซียนนำความสงบสุขกลับคืนสู่เมียนมา,24/07/2567,สปป ลาว 24 ก.ค. –รมว.ต่างประเทศของไทย-อินโดนีเซีย เห็นพ้องใช้บทบาทอาเซียนนำความสงบสุขกลับคืนสู่เมียนมานายมาริษ เสงี่ยมพงษ์ รัฐมนตรีว่าการกระทรวงการต่างประเทศ หารือทวิภาคีกับนางเริตโน มาร์ซูดี (Retno Marsudi) รัฐมนตรีว่าการกระทรวงต่างประเทศอินโดนีเซีย ทั้งสองฝ่ายเห็นพ้องที่จะกระชับความสัมพันธ์ทวิภาคีระหว่างไทยกับอินโดนีเซียให้แน่นแฟ้นยิ่งขึ้น โดยเฉพาะการส่งเสริมความร่วมมือระหว่างเอกชนของสองประเทศเพื่อเพิ่มพูนปริมาณการค้าการลงทุนในด้านต่างๆ อาทิ ในสาขาความมั่นคงด้านอาหาร และความมั่นคงทางพลังงานนอกจากนี้ทั้งสองฝ่ายได้แลกเปลี่ยนความเห็นเกี่ยวกับสถานการณ์ในภูมิภาคที่มีความสนใจร่วมกัน โดยเฉพาะบทบาทของอาเซียนในการช่วยนำความสงบสุขกลับคืนสู่เมียนมา โดยฝ่ายอินโดนีเซียให้ความสำคัญกับบทบาทของไทยในฐานะประเทศเพื่อนบ้านของเมียนมาในเรื่องดังกล่าว และทั้งสองประเทศจะประสานงานกันอย่างใกล้ชิดมากยิ่งขึ้นรัฐมนตรีว่าการกระทรวงการต่างประเทศ ยังได้หารือทวิภาคีกับ ดร.เกา กิม ฮวน (Dr.Kao Kim Houm) เลขาธิการอาเซียน เกี่ยวกับการเสริมสร้างประชาคมอาเซียนให้เข้มแข็ง มีเอกภาพ และสามารถรับมือกับความท้าทายได้อย่างมีประสิทธิภาพ การสนับสนุนการเข้าเป็นสมาชิกอาเซียนของติมอร์-เลสเต รวมถึงประเด็นสำคัญต่างๆ ในภูมิภาคในการหารือ รัฐมนตรีได้ชื่นชมบทบาทของเลขาธิการอาเซียนในการส่งเสริมประชาคมอาเซียน และยืนยันความพร้อมของไทยในการสนับสนุนการเข้าเป็นสมาชิกอาเซียนของติมอร์-เลสเต ผ่านโครงการเสริมสร้างศักยภาพ การฝึกอบรม และทุนการศึกษา นอกจากนี้รัฐมนตรียังได้กล่าวถึงการสร้างเสริมการพัฒนาที่ยั่งยืน เศรษฐกิจดิจิทัล และความร่วมมือด้านสาธารณสุขด้วย.-312-สำนักข่าวไทยFacebookFacebookXTwitterLINELineดูข่าวเพิ่มเติมNujareeรมว.กต.ไทยหารือทวิภาคีอาเซียนอินโดนีเซียเมียนมาข่าวที่เกี่ยวข้องนายกฯ กล่าวถ้อยแถลงพิธีเปิดงาน ASEAN Future Forum (AFF) ครั้งที่ 2กรุ๊ปทัวร์จากไทยและอีก 9 ประเทศอาเซียนเข้ายูนนานได้โดยไม่ต้องขอวีซ่าเกาหลีใต้จะขยายความร่วมมือกับอาเซียนอาเซียนมีแผนจะส่งผู้แทนพิเศษไปเมียนมาอาเซียนบอกเมียนมาว่าสันติภาพต้องมาก่อนการเลือกตั้ง,https://tna.mcot.net/politics-1396714
“นันทนา” ขอบคุณทุกคะแนน ปัดตอบ สว.พันธุ์ใหม่ มีงูเลื้อยเข้าสีน้ำเงิน,23/07/2567,รัฐสภา 23 ก.ค.-“นันทนา” ชี้ 150 เสียง เลือกประธานวุฒิสภา เป็นหลักฐานกลุ่มก้อนมีจริง ปัดตอบ สว.พันธุ์ใหม่ มีงูเลื้อยเข้าสีน้ำเงิน ขอตำแหน่งประธาน กมธ.ตามเหมาะสม เดินหน้าผลักดันวาระประชาชนภายหลังการประชุมวุฒิสภา เพื่อเลือกประธานวุฒิสภา และรองประธานวุฒิสภา ปรากฏว่ากลุ่ม สว.พันธุ์ใหม่ ที่ส่งชื่อเข้าชิงทั้ง 3 ตำแหน่ง ไม่ได้รับความเห็นชอบ รศ.ดร.นันทนา นันทวโรภาส สมาชิกวุฒิสภา (สว.) เปิดเผยว่าผลที่ออกมาไม่เกินความคาดหมาย และเป็นไปตามที่สื่อมวลชนรายงาน และคะแนนในจำนวน 150-159 คน ก็เป็นที่ประจักษ์แล้วว่ามีกลุ่มก้อนดังกล่าวอยู่จริงส่วนกลุ่ม สว.พันธุ์ใหม่ได้รับคะแนนเพียง 15-19 คะแนน อาจจะเป็นการสะท้อนให้เห็นว่าเสียงของเราอาจจะไม่ถึง แต่เพราะการรวมตัวกันของ สว.พันธุ์ใหม่ แบบที่ยึดอุดมการณ์ ไม่ได้กำหนดเกณฑ์ว่าต้องโหวตอย่างไร เป็นเรื่องของตัวบุคคลที่จะมองว่าจะให้ความไว้วางใจมอบคะแนนให้ใครบ้าง ส่วนจะถูกมองว่าเป็นงูเห่าหรือไม่ เห็นว่าครั้งนี้มีผู้เสนอตัวมาก บางตำแหน่งมีถึง 4 ราย ซึ่งก็เป็นความสวยงามของระบอบประชาธิปไตย ผู้ที่เสนอตัวเข้ามาก็มีการแสดงวิสัยทัศน์ และลงมติเลือก แต่สิ่งที่สำคัญกว่าคือประชาชนที่ฟังคำแถลง และได้เห็นว่าวาระใดที่จะเสนอ และสามารถผลักดันต่อไปได้บ้างส่วนความกังวลที่กลุ่ม สว.พันธุ์ใหม่ จะไหลไปรวมกับ สว.สีน้ำเงิน เห็นว่าเป็นแนวทางอุดมการณ์ และเรื่องของตัวบุคคล มีการเสนอตัวบุคคลขึ้นมา บางครั้งอาจจะมีแนวคิดที่สอดคล้องกัน จึงต้องชั่งน้ำหนักในการตัดสินใจ ตนเองไม่ได้มองว่าเป็นการกลายพันธุ์ และเชื่อว่าการตัดสินใจเลือกในช่วงเวลาหนึ่ง ในอนาคตก็ยังจะสามารถทำงานร่วมกันได้ขอขอบพระคุณทุกคะแนนเสียงที่มอบให้กับกลุ่ม สว.พันธุ์ใหม่ ซึ่งจะเป็นแรงผลักดันในการทำงานต่อไป และขอยินดีกับประมุขวุฒิสภา คิดว่าในอนาคตคงจะได้ร่วมกันทำงานต่อไปในบทบาทของ สว.และแม้ว่ากลุ่มของตนเองจะได้รับเลือกในตำแหน่งประธานวุฒิสภาและรองประธานวุฒิสภา แต่วิสัยทัศน์ที่ได้เสนอไป หากประมุขทั้งสามเห็นว่าเป็นประโยชน์ต่อประชาชนก็ยินดีที่จะมอบให้ดำเนินการต่อโดยหลังจากนี้ สว.พันธุ์ใหม่ จะดำเนินการเรื่องเฉพาะหน้า เช่น การพิจารณางบประมาณรายจ่าย จากสภาผู้แทนราษฎรที่รัฐบาลขอเพิ่มเติมเข้ามา รวมถึงการเลือกบุคคลดำรงตำแหน่งในองค์กรอิสระ ทั้งอัยการสูงสุด และศาลปกครองสูงสุด นอกจากนี้จะผลักดันให้มีการการตั้งศูนย์รับเรื่องราวร้องทุกข์ที่ประชาชนได้รับการกลั่นแกล้งจากหน่วยงานรัฐ เปิดพื้นที่ของสภาให้เป็นพื้นที่ของประชาชน ได้เข้าถึงและสามารถที่จะเข้ามีส่วนร่วมสำหรับโควตาของคณะกรรมาธิการวุฒิสภา ขณะนี้ถูกมองว่าอาจจะถูกกลุ่ม สว.สีน้ำเงิน ยึดคณะกรรมาธิการที่มีความเกี่ยวโยงกับกระทรวงที่เกี่ยวข้องกับกลุ่มดังกล่าว รศ.ดร.นันทนา ชี้แจงว่า เรื่องนี้ยังไม่ได้มีการพูดคุย แต่ภายในกลุ่มของตนเองก็มีการหารือกันว่าคณะกรรมาธิการใดที่สามารถผลักดันวาระของประชาชนได้มากที่สุด เพราะไม่ได้มองว่าคณะกรรมาธิการที่มีผลประโยชน์ รวมทั้งประธานคณะกรรมาธิการ ก็ยังไม่มีการพูดถึง แต่หากดูจากสัดส่วนแล้ว สว.พันธุ์ใหม่ก็อยากจะวิงวอนให้สมาชิกทุกท่าน ได้จัดสรรและกระจายตำแหน่งประธานและกรรมาธิการให้กับกลุ่มของ สว.พันธุ์ใหม่อย่างเหมาะสม .-317 สำนักข่าวไทยFacebookFacebookXTwitterLINELineดูข่าวเพิ่มเติมPhet Phunnaphaนันทนา นันทวโรภาสสว.พันธุ์ใหม่เลือกประธานวุฒิสภาข่าวที่เกี่ยวข้องข้องใจ “อังคณา” ถูกล็อบบี้หรือไม่ หลังถอนญัตติสิทธิผู้ต้องขังสว.พันธุ์ใหม่ ซัดพรรคร่วมรัฐบาลความรู้สึกช้า ทำสภาล่ม อัปยศที่สุด“พริษฐ์” เชื่อ​ สว.บางคนไม่อยากแก้ รธน. แต่อ้างเทคนิคขัดกฎหมายสว.พันธุ์ใหม่ เรียกร้องเพื่อน สว. ร่วมโหวตวาระแรกแก้ รธน.แนะเพิ่มกฎเหล็ก นายก อบจ.ลาออก ก่อนครบวาระ 90 วัน,https://tna.mcot.net/politics-1396153
สั่ง กกต.ระยอง คัดคำพิพากษา “สว.กลุ่ม 18” ขาดคุณสมบัติ ต้องคำพิพากษา,22/07/2567,กทม. 22 ก.ค.-กกต.กลาง สั่ง กกต.จังหวัดระยอง คัดคำพิพากษา “สว.กลุ่ม 18” ขาดคุณสมบัติเคยต้องคำพิพากษาผู้สื่อข่าวรายงานว่า กรณีมีข่าวว่า อดีตผู้สมัคร ส.ว.กลุ่ม 18 สื่อมวลชนและผู้สร้างสรรค์วรรณกรรม มีข้อมูลว่าถูกจำคุกและเพิ่งได้รับการปล่อยตัวเมื่อปี 2561 ถือว่าขาดคุณสมบัติการสมัคร ส.ว.ตามลักษณะต้องห้าม 26 ข้อตามที่ กกต.กำหนด คือ ไม่ต้องคำพิพากษาให้จำคุกและถูกคุมขังอยู่โดยหมายของศาล และเคยได้รับโทษจำคุกโดยได้พ้นโทษมายังไม่ถึง 10 ปี นับถึงวันเลือกในระดับอำเภอ เว้นแต่ในความผิดอันได้กระทำโดยประมาทหรือความผิดลหุโทษผู้สื่อข่าวรายงานว่า สว.คนดังกล่าวว่าคือ ว่าที่ พ.ต.กรพด รุ่งหิรัญวัฒน์ และในเรื่องนี้ สำนักงานที่ส่วนกลาง จะสั่งให้สำนักงาน กกต.จังหวัด ไปคัดคำพิพากษา ในวันพรุ่งนี้ เบื้องต้นที่ตรวจสอบพบเคยต้องคดีขัดขวาง ทำร้ายร่างกายเจ้าพนักงาน ขณะไปทำข่าวในพื้นที่บ้านเพ เมื่อเดือนสิงหาคม 2561 ศาลรอลงอาญา 2 ปี เป็นการฝากขังที่เรือนจำระยอง 1 คืน ในช่วงสถานการณ์โควิด-19 เพื่อส่งฟ้องศาล. – 314 สำนักข่าวไทยFacebookFacebookXTwitterLINELineดูข่าวเพิ่มเติมPhet Phunnaphaกกต.ระยองขาดคุณสมบัติ สว.คัดคำพิพากษาต้องคำพิพากษาสว.กลุ่ม 18ข่าวที่เกี่ยวข้องกกต. แจง “ว่าที่ พ.ต.กรพด” ไม่ขาดคุณสมบัติการเป็น สว.ศาลอาญากรุงเทพใต้ แจงปมให้ กทม.คัดคำพิพากษคดีรื้อบาร์เบียร์,https://tna.mcot.net/politics-1395693
มติ “สว.พันธุ์ใหม่” ส่ง “นันทนา” ลงชิง ปธ.วุฒิ,21/07/2567,กทม. 21 ก.ค. –มติ “สว.พันธุ์ใหม่” ส่ง “นันทนา” ลงชิง ปธ.วุฒิ “แล-อังคณา” สู้รอง ปธ.นายประภาส ปิ่นตบแต่ง สว.สายประชาสังคม เปิดเผยว่า ในการประชุมวุฒิสภาในวันอังคารที่ 23 ก.ค. เพื่อเลือกประธานวุฒิสภาและรองประธานทั้งสองคน กลุ่ม สว.พันธุ์ใหม่ มีความชัดเจนแล้วว่าจะเสนอ นางนันทนา นันทวโรภาส เป็นประธานวุฒิสภา และรองประธานวุฒิสภาคนที่หนึ่ง นายแล ดิลกวิทยรัตน์ และนางอังคณา นีละไพจิตร เป็นรองประธานวุฒิสภาคนที่สอง ถ้าเป็นไปตามข้อบังคับการประชุมแต่ละคนจะต้องแสดงวิสัยทัศน์ เชื่อว่านางนันทนาจะแสดงวิสัยทัศน์ในเชิงบวกว่าคุณสมบัติของคนที่เป็นประธานวุฒิสภาควรจะเป็นอย่างไร ส่วนจะได้หรือไม่ ขึ้นอยู่กับสมาชิกวุฒิสภาจะมีความเห็นอย่างไรหลังจากฟังการแสดงวิสัยทัศน์ของทั้ง 3 คนแล้ว แต่เชื่อว่าคงจะมีการประนีประนอมกันกับกลุ่ม สว. สีน้ำเงิน เพราะฉะนั้นการประชุมในวันที่ 23 ก.ค คงจะราบรื่นไม่มีอะไร และลงมติกันไป“ผมสนใจตำแหน่งรองประธานวุฒิสภาคนที่สองมากกว่า ว่าสายสีน้ำเงินจะลงมติกันอย่างไร ถ้าไม่ให้ สว.พันธุ์ใหม่ สักตำแหน่ง เชื่อว่าสังคมและสื่อมวลชนก็คงจะช่วยกันตรวจสอบ ว่ามีคนที่มีคุณสมบัติที่ดีแล้วไม่เลือก คนที่ยกมือสนับสนุนก็ต้องรับฟังเสียงสังคม ผมคิดว่าสังคมก็เคลื่อนไปแบบนี้ จะไปพลิกฟ้าพลิกแผ่นดินครั้งเดียวคงไม่เป็นอย่างนั้น” นายประภาส กล่าวเมื่อถามว่าการแบ่งกลุ่มแบ่งก๊วนจะเป็นอุปสรรคในการทำงานของ สว.มีปัญหา โดยเฉพาะการพิจารณากฎหมายสำคัญๆ และการเลือกองค์กรอิสระ นายประภาส กล่าวว่า ที่ผ่านมาก็เป็นอย่างนี้ การแก้ไขรัฐธรรมนูญก็คงยาก เพราะต้องใช้เสียง สว. 1 ใน 3 คือ 67 คน ซึ่งบางมาตราอาจจะเห็นด้วย อาจจะไม่ต้องแก้ไขหรือยกร่างใหม่ทั้งฉบับ แต่ตนคิดว่ามีหลายมาตราน่าจะเห็นร่วมกันว่าจะต้องมีการแก้ไข อยู่ที่จุดมุ่งหมายว่าต้องการที่จะไปปฏิรูปใหม่ก็ต้องมีการตั้ง ส.ส.ร เหมือนรัฐธรรมนูญปี 40 ต้องยอมเสียเวลา ถ้าถามว่ายากก็ยากอยู่แล้ว ที่ผ่านมามีตั้ง 13 ร่าง ดังนั้นตนคิดว่าคงจะมีแก้การแก้ไขบางมาตราที่เป็นปัญหาจริงๆ รวมทั้งการเลือก สว.ที่ผ่านมา น่าจะมีการทบทวนใหม่ แต่ไม่คงไม่ใช่เร็วๆ นี้ ต้องให้ทำงานกันไปก่อน อาจจะเป็นช่วงปลายสมัยของ สว.ชุดนี้เมื่อถามว่าจะเป็นสาเหตุหนึ่งที่พรรคก้าวไกลเสนอให้มีสภาฯ เดียว นายประภาส กล่าวว่า พรรคก้าวไกลพูดเรื่องนี้มาตั้งนานแล้ว เสนอได้ แต่แก้ไม่ได้เหมือนเดิม ถ้ามีสภาฯ เดียวก็ต้องไปแก้รัฐธรรมนูญ แต่เสียงพรรคก้าวไกลมีอยู่นิดเดียว สว.ก็ถูกคุมได้แล้วจะไปแก้อย่างไร แต่ก็ยังมีเรื่องดีๆ มานิดหนึ่งทั้ง 2 ระบบ สว.ก็เป็นอย่างนี้มาตั้งแต่หลังรัฐรัฐประหาร ผู้คนก็ยังทนกันมาได้ แต่ก็ยังมีการเปรียบเทียบกับ สว.ชุดที่แล้ว ที่มีการอภิปรายทั่วไปโดยไม่ลงมติ ก็เอารัฐมนตรีมาสรรเสริญกัน ครั้งนี้ก็อาจจะมี แต่คงไม่ใช่ทั้งหมด จะมีการทำงานในเชิงตรวจสอบ ก็จะมี สว.ที่ไม่ใช่สีน้ำเงิน แม้จะไม่มาก ถ้าขยันทำงาน เป็นชิ้นเป็นอัน เหมือน สว.ที่มาจากการเลือกตั้งปี 40 ที่ขยันทำงานเข้มแข็ง อย่าง นพ.นิรันดร์ พิทักษ์วัชระ และนายจอห์น อึ้งภากรณ์ แม้จะมีข้อจำกัด แต่ก็ทำให้เห็นผลงานได้“เพราะฉะนั้น สว.ชุดนี้ก็ยังย่ำอยู่เหมือนเดิม ไม่ได้เป็นตามไปตามเจตนารมณ์ของคนที่ร่างรัฐธรรมนูญ ที่อยากให้ระบบการเลือกแบบนี้ได้ผู้ทรงคุณวุฒิ ตัวแทนกลุ่มอาชีพ ถือว่าประสบความล้มเหลว แต่ก็ไม่ได้ทั้งหมด ดังนั้นคนในสังคมก็ต้องช่วยกันตรวจสอบ รวมถึงสื่อมวลชนจับจ้องอยู่คงทำอะไรไม่ได้มาก และไม่น่าจะถึงกับปิดประตูตีแมว หรืออยู่ในแดนสนธยา”นายประภาส กล่าวขณะที่ “สว.นพดล” เผยยังไม่มี สว.คนไหนประกาศลงชิงตำแหน่งประธานวุฒิฯ นอกเหนือ “นันทนา” ที่ประกาศตัวแล้ว รอลุ้นพรุ่งนี้ชัด ใครชิงตำแหน่งนี้บ้าง ยอมรับสนใจลงชิงตำแหน่งประธานวุฒิฯ ด้วย แต่ขอเช็กคะแนนเสียงก่อนนายนพดล อินนา สมาชิกวุฒิสภา เปิดเผยว่า ขณะนี้ยังไม่มีใครประสานมายังตนเองว่าจะมีการเสนอตัวลงชิงประธานวุฒิสภา เห็นตามข่าวรายงานว่ากลุ่ม สว.พันธุ์ใหม่เท่านั้นที่เสนอนางนันทนา นันทวโรภาส ลงชิงตำแหน่งประธานวุฒิสภา ตนเองมองว่าก็เป็นเรื่องดีและเห็นว่าแต่ละคนที่ถูกเสนอชื่อมีความรู้ความสามาร และจะได้มีการแข่งขันมากขึ้น ทำให้สมาชิกวุฒิสภาได้มีตัวเลือกมากขึ้นส่วนตอนนี้มี สว.คนอื่นๆ เช่น นายมงคล สุระสัจจะ เสนอตัวลงชิงประธาน และประสานมายังตนเองหรือไม่ นายนพดล กล่าวว่า ตอนนี้ยังไม่มีใครไหนเสนอตัวลงชิงประธาน และรองประธานวุฒิสภา และยังไม่มีใครประสานมา แต่ก็เห็นได้จากตามข่าวเท่านั้น ซึ่งเป็นข้อเท็จจริง เพราะตอนนี้ยังไม่มีใครเสนอตัว โดยเฉพาะในกลุ่มสมาชิกซึ่งเห็นจากตามข่าวเท่านั้นนายนพดล ยังระบุว่า ขณะนี้กำลังดูอยู่ว่าจะลงในตำแหน่งประธานวุฒิสภา หรือรองประธานวุฒิสภาหรือไม่ เนื่องจากถ้ามีสมาชิกเสนอชื่อและมีจำนวนมากพอ ก็พร้อมที่จะลงแต่ก็ต้องขอดูวันนี้และพรุ่งนี้อีกครั้งหนึ่งว่ามีเสียงสนับสนุนจะมีมากน้อยแค่ไหน ขณะนี้ยอมรับว่าพอมีสมาชิกบางส่วนที่สนับสนุนบ้างแล้ว ซึ่งมีบางคนจะเสนอชื่อตนเอง แต่ทั้งนี้ตนเองก็ต้องดูจำนวนเสียงด้วย แต่ถ้าเสียงสนับสนุนเพียงพอก็ยินดี“ขณะนี้ได้มีการพูดคุยกันบ้างกับ สว.บางส่วน ทางไลน์ และทางโทรศัพท์ เพราะช่วงนี้เป็นวันหยุดด้วย จากนั้นบางท่านก็เคยพบปะกันมาก่อน แต่ก็มีหลายท่านที่ยังไม่ได้พบปะกันเลย เนื่องจากหลังจากรับรองมาแล้ว เพิ่งไม่กี่วัน ดังนั้นโอกาสที่จะพบปะพูดคุยกันตัวต่อตัวก็ยังมีไม่มาก” นายนพดล กล่าวส่วนพรุ่งนี้จะทราบว่ามีใครลงสมัครจริงประธานและรองประธานวุฒิสภาหรือไม่ นายนพดล เชื่อว่ามีความเป็นไปได้เพราะพรุ่งนี้วันสุดท้ายแล้ว เพราะการลงตำแหน่งสำคัญคิดว่าก็ต้องใช้เวลาตัดสินใจพอสมควร เพราะต้องมีการแสดงวิสัยทัศน์ และต้องดูเช็คคะแนนเสียงด้วย ซึ่งความเห็นส่วนตัวคิดว่าเป็นเช่นนั้นทั้งนี้จะมีคนลงชิงตำแหน่งประธานวุฒิสภากี่คนนั้น นายนพดล คาดว่าจะมีประมาณ 2-3 คนขึ้นไป แต่ตัวเองก็ไม่แน่ใจ ส่วน สว.คนอื่นที่ลงชิงประธานวุฒิสภา ทั้งนี้ สว.ส่วนใหญ่มีการคุยกัน แต่ไม่ได้คุยขนาดลึกว่าจะสนับสนุนใครหรือมีใครประกาศตัวชัดว่าจะลงชิงประธานวุฒิสภา. -314 สำนักข่าวไทยFacebookFacebookXTwitterLINELineดูข่าวเพิ่มเติมPhet Phunnaphaชิงประธานวุฒิสภานันทนา นันทวโรภาสสว.พันธุ์ใหม่ข่าวที่เกี่ยวข้องข้องใจ “อังคณา” ถูกล็อบบี้หรือไม่ หลังถอนญัตติสิทธิผู้ต้องขังสว.พันธุ์ใหม่ ซัดพรรคร่วมรัฐบาลความรู้สึกช้า ทำสภาล่ม อัปยศที่สุด“พริษฐ์” เชื่อ​ สว.บางคนไม่อยากแก้ รธน. แต่อ้างเทคนิคขัดกฎหมายสว.พันธุ์ใหม่ เรียกร้องเพื่อน สว. ร่วมโหวตวาระแรกแก้ รธน.แนะเพิ่มกฎเหล็ก นายก อบจ.ลาออก ก่อนครบวาระ 90 วัน,https://tna.mcot.net/politics-1395349
“วัน” ลั่นคิดรอบคอบแล้วย้ายซบ “พลังประชารัฐ”,20/07/2567,กรุงเทพฯ 20 ก.ค. –“วัน อยู่บำรุง” ไลฟ์สด ยอมรับพบ “บิ๊กป้อม” จริง เตรียมสมัครเป็นสมาชิกพลังประชารัฐ 23 ก.ค.นี้ ส่วน “ร.ต.อ.เฉลิม” รอถูกขับออก ยันไม่ได้ทิ้งเพื่อไทย แต่ถูกพรรคเท ต้องหาสังกัดใหม่ ลั่นคิดรอบคอบแล้ว ขอเคารพการตัดสินใจเมื่อเวลา 17.35 น. นายวัน อยู่บำรุง อดีตสมาชิกพรรคเพื่อไทย ไลฟ์สดชี้แจงกรณีเข้าพบ พล.อ.ประวิตร วงษ์สุวรรณ หัวหน้าพรรคพลังประชารัฐ และเตรียมสมัครเป็นสมาชิกพรรค ว่า เป็นเรื่องจริง ตามที่มีข่าวลือออกมาตั้งแต่ช่วงค่ำวานนี้ (19 ก.ค.) ว่า “ใจถึงต้องพึ่งลุงป้อม” โดยตนเตรียมไปสมัครเป็นสมาชิกพรรคพลังประชารัฐ ในวันอังคารที่ 23 ก.ค.นี้ เวลา 14.00 น. ซึ่งต้องขอโทษสื่อมวลชนทุกแขนงที่ไม่ได้รับโทรศัพท์ หรือให้สัมภาษณ์ใดๆ จึงจะขอไปชี้แจงรายละเอียดทั้งหมด ในวันที่ 23 ก.ค. ที่ไปสมัครเป็นสมาชิกพรรคพลังประชารัฐอย่างเป็นทางการนายวัน ยังกล่าวว่า เมื่อตนได้ลาออกจากพรรคเพื่อไทยแล้ว ก็เป็นสิทธิที่จะไปสังกัดพรรคอื่นที่ให้โอกาส ขณะที่ ร.ต.อ.เฉลิม อยู่บำรุง ยังเป็น สส.บัญชีรายชื่อ พรรคเพื่อไทย และรอให้พรรคขับออกก่อน ส่วนนายอาชวิน อยู่บำรุง หรือ กาโม่ ลูกชายของตนเอง ขณะนี้ช่วยงานเป็นคณะที่ปรึกษาของนายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เรื่องนี้ให้เป็นการตัดสินใจส่วนตัวของกาโม่เอง เพราะโตแล้ว เป็นผู้ใหญ่แล้ว และตนก็ไม่เคยพูดกับลูกชายว่าให้ลาออกจากพรรคเพื่อไทย หากลูกชายยังสนุกและรักที่จะทำงานต่อ ก็ให้เป็นการตัดสินใจของลูกชาย ซึ่งยังเป็นสมาชิกพรรคเพื่อไทย“ขอร้องสื่ออย่าลงข่าวว่า กาโม่จะออกจากเพื่อไทยทั้งตระกูล เพราะปู่ พ่อ หรือหลาน ก็เป็นเรื่องของแต่ละคนที่จะตัดสินใจเอง ไม่เกี่ยวกัน การจะไปสังกัดพรรคใด ในส่วนตัวก็มีสิทธิที่จะตัดสินใจและเดินตามแนวทางที่ตัวเองวางไว้ และทุกคนมีเหตุผลส่วนตัวทั้งนั้น ผมไม่ได้ทิ้งพรรคนะ แต่พรรคเขาเทผม พร้อมฝากแฟนคลับติดตามข่าวให้ครบถ้วน อย่าไปดูแค่บางช็อตที่ถูกตัดต่อแล้ว” นายวัน ระบุนายวัน ยังกล่าวทิ้งท้ายว่า การเมืองไทยเปลี่ยนแปลงรวดเร็ว และพลิกผันได้ตลอดเวลา บางคนชอบที่ตัวบุคคล ไม่เน้นพรรค แต่บางคนก็ชอบพรรค เลยพาลมาโกรธเกลียดตนเอง ซึ่งจะไปห้ามไม่ได้ ก็เป็นสิทธิของแต่ละคน ตนยอมรับคำวิพากษ์วิจารณ์ได้ แต่ถ้ามาด่าตนส่งเดชก็ต้องปกป้องสิทธิของตัวเองบ้าง ยืนยันว่าไม่ได้ขู่ แต่ทุกคนต้องมีสิทธิและเสรีภาพส่วนบุคคล และตั้งข้อสังเกตว่า“แปลกมาก เพราะตนทำผิดครั้งแรก ซึ่งตนก็ยอมรับผิดและไปมอบตัว แต่เมื่อเหตุการณ์บานปลายก็ตัดสินใจลาออก เมื่อออกจากพรรค หลายคนก็เข้าใจ และบางคนก็ไม่เข้าใจ ด่าทอต่อว่าเสียหาย มีหลายคนบอกว่า ขนาดลงสมัคร สส.เพื่อไทย ยังสอบตก แต่พรรคเพื่อไทยก็สอบตกทั้ง 32 คนเลย ไม่ใช่แค่ผมคนเดียว และถ้าไปลงพลังประชารัฐจะได้เกิดหรือ? ซึ่งอนาคตเราก็ไม่รู้ว่าจะได้เกิดหรือไม่ แต่ตำแหน่งทางการเมืองก็ไม่ใช่แค่ตำแหน่ง สส.อย่างเดียว ซึ่งขอบคุณทุกคนที่เป็นห่วง ยืนยันว่า ผมคิดรอบคอบแล้ว ก็อยากให้ทุกคนเคารพการตัดสินใจของผมด้วย” นายวัน กล่าวต่อมา นายวัน ได้โพสต์ภาพถ่ายที่ตัวของนายวัน มอบพวงมาลัยให้กับ พล.อ.ประวิตร และระบุข้อความว่า “ภาพนี้เป็นไวรัลชัวร์” ก่อนจะโพสต์คลิปและเขียนข้อความว่า “วัน อยู่กับลุง” -316-สำนักข่าวไทยFacebookFacebookXTwitterLINELineดูข่าวเพิ่มเติมAreewanพลังประชารัฐย้ายพรรควัน อยู่บำรุงเพื่อไทยข่าวที่เกี่ยวข้องรองหน.พรรค พปชร. ซัดรัฐบาลเปิดบ่อนพนันมอมเมา ปชช.พปชร. ลุยคัดสรรผู้สมัคร สส. เตรียมพร้อมศึกเลือกตั้ง“ไพศาล” มอง พล.อ.ประวิตร เจรจาได้กับทุกประเทศในแถบอาเซียนศาลรัฐธรรมนูญ ไม่รับคำโต้แย้ง “รัชนี พลซื่อ”“บิ๊กป้อม” ค้านขึ้น VAT 15% ลั่นข้าวของแพง อย่าซ้ำเติม ปชช.,https://tna.mcot.net/politics-1395072
“พิธา” ห่วงปัญหา “ปลาหมอคางดำ” แก้ด้วยการรับซื้อ ไม่ตอบโจทย์,19/07/2567,"ลำพูน 19 ก.ค.- “พิธา” ติงรัฐบาลคิดให้ดี ไม่เคยเห็นประเทศไหนแก้ปัญหา “ปลาหมอคางดำ” ระบาดด้วยการรับซื้อ มองจะทำคนเพาะเลี้ยงมากขึ้น ลั่น อะไรที่เราเพิ่มมูลค่าให้มัน มันไม่หายไปหรอก ด้าน “ชัยธวัช” โอด พื้นที่ระบาดเป็นของ “ก้าวไกล” ทั้งหมด ฝากรัฐบาลอย่าชูคางดำเป็น “พระเอก” ย้ำยิ่งเศรษฐกิจแบบนี้ การทำมาหากินอย่างอื่นก็มีปัญหา บอกเห็น รมต.เล่นใหญ่ อาจคิดผิดทางนายพิธา ลิ้มเจริญรัตน์ สส.บัญชีรายชื่อ ประธานที่ปรึกษาพรรคก้าวไกล ให้สัมภาษณ์ถึงปัญหาปลาหมอคางดำระบาด ว่า ตนให้นายณัฐชา บุญไชยอินสวัสดิ์ สส.กทม. และนายแพทย์วาโย อัศวรุ่งเรือง สส.บัญชีรายชื่อ ตามอยู่ เห็นข้อมูลใหม่เข้ามาว่ามีการส่งออกกว่า 320,000 ตัว ถือเป็นเรื่องที่น่ากังวล เพราะปลาหมอคางดำเป็นเอเลี่ยนสปีชีส์ ที่จะทำให้ระบบนิเวศของไทยเสีย“ผมศึกษามาว่าไทยไม่ได้เป็นที่แรก ที่อเมริกา ฟลอริด้า ออสเตรเลีย ฟิลิปปินส์ โดนหนักมาหลาย 10 ปี อยากให้กรมประมงและรัฐบาลได้ลองศึกษาดูว่าในต่างประเทศทำอย่างไร เพื่อให้มีแผนการทำงานออกมาชัดเจน วิธีกำจัดด้วยชีวภาพ กำจัดด้วยกายภาพ สารเคมีก็มีนะ ออสเตรเลียก็มีสารเคมี ระยะสั้น กลาง และยาว ถ้าเอามาประกบกัน … เข้าใจว่ากรมประมงก็ทำอยู่แล้วก็คือใช้ปลาที่เป็นคู่แข่งกันในการเข้าไปจับ หรือการใช้ตัวผู้ที่เป็นหมัน ก็เป็นวิธีที่ต่างประเทศทำ แต่ที่รู้สึกว่าไม่เคยเห็นประเทศไหนทำคือการรับซื้อ เพราะจะทำให้เกิด Cobra Effect ยิ่งรับซื้อปุ๊บ คนไม่มีความสนใจมาก่อน ก็พร้อมที่เพาะ ยิ่งขาย มันก็จะยิ่งไปกันใหญ่ ผมไม่เคยเห็นการสร้างมูลค่าให้ปลาหมอคางดำ คนอาจจะใช้โอกาสนี้เพาะเลี้ยงมากขึ้น และส่งให้กรมประมง มันก็มีข้อเสีย อยากให้รัฐบาลคิดให้ดี” นายพิธา กล่าวนายพิธา กล่าวต่อว่า ตนเข้าใจว่ากรมประมงก็ไม่เห็นด้วย เคยทำมาแล้วในปี 2561 แต่ไม่ประสบความสำเร็จเท่าที่ควร และทำให้ประชากรปลาหมอคางดำมากขึ้น ดังนั้น ขอให้ลองคิดเรื่องนี้ดีๆ ว่ากายภาพ ชีวภาพ เคมี แผนการเป็นอย่างไร ย้ำว่าต้องจัดการให้รวดเร็ว เพราะแข่งกับเวลาด้านนายชัยธวัช ตุลาธน สส.บัญชีรายชื่อ หัวหน้าพรรคก้าวไกล ขอขยายความว่า ระหว่างที่มีประชุมสภา ตนได้พูดคุยกับ สส. เขต ตอนนี้ผลกระทบที่รุนแรงมากล้วนอยู่ในพื้นที่ที่มี สส.เขตเป็นของพรรคก้าวไกล โดยเฉพาะพื้นที่ 3 สมุทร รวมไปถึงบางขุนเทียน เราก็เป็นความห่วงใยต่อเนื่องจากที่นายพิธาพูดไป โดยตนได้บอก สส. เขตว่ารัฐบาลกำลังชูนโยบายเรื่องรับซื้อปลาหมอคางดำมาเป็นพระเอกในการแก้ปัญหาเรื่องนี้เราจึงเป็นความเป็นห่วงว่านโยบายนี้ จะสร้างผลกระทบมุมกลับ กลายเป็นว่าจะมีข้อดี หากรับซื้อ จะมีการช่วยกันจับในแหล่งน้ำสาธารณะ ซึ่งหลายพื้นที่ไม่มีมาตรการที่ชัดเจน และสิ่งที่กังวลมากคือหากรัฐบาลเน้นตรงนี้เป็นพระเอก จะส่งเสริมให้คนไปเพาะเลี้ยงปลาหมอคางดำ“ยิ่งสถานการณ์เศรษฐกิจเป็นอย่างนี้ การทำมาหากินอย่างอื่นก็มีปัญหา แล้วปลาหมอสีขายได้กิโลละ 15 บาท บ่อปลา บ่อกุ้งที่ทำมาหากินไม่ได้เพราะราคาตก ก็ไปเลี้ยงปลาหมอสี เอามาขายเลย อันนี้เราคุยกันมาก่อน แล้วเราก็ไปพบว่ามีคนแอบเพาะเลี้ยงส่งออกไปแล้ว จึงอยากให้เน้นมาตรการอย่างอื่น และความรับผิดชอบของคนหรือเอกชนที่ชัดเจนว่าจะต้องมีความรับผิดชอบอย่างไร ร่วมกับภาครัฐที่จะมาจัดการปลาหมอสีให้เสร็จสิ้นสมบูรณ์ อันนี้ประเด็นสำคัญเลย ผมกังวล เพราะเห็นท่านรัฐมนตรีก็ออกมาเล่นใหญ่ในเรื่องนี้ ผมคิดว่าอาจจะผิดที่ผิดทาง” นายชัยธวัช กล่าวเมื่อถามว่าการระบาดในพื้นที่ สส.พรรคก้าวไกล จะเป็นการวัดฝีมือ สส.ในพื้นที่หรือไม่ นายชัยธวัช ย้ำว่า เรื่องนี้สำคัญ เพราะจริงๆแล้ว สส.ของพรรคก้าวไกล ในพื้นที่เราไม่ได้เพิ่งมาตื่นตัวเรื่องนี้ หากจำกันได้ การประชุมสภาสมัยที่แล้ว ก็มีการพูดคุยเรื่องนี้แล้ว เพราะ สส.ในพื้นที่ได้รับเรื่องร้องเรียนจากชาวบ้านนายพิธา จึงเสริมว่า เราตั้งกระทู้สดถามรัฐบาลตั้งแต่ ต.ค. ปีที่แล้วนายชัยธวัช กล่าวต่อว่า สส.เขตหลายคนต้องไปช่วยชาวบ้านจับปลาหมอคางดำมาตลอด แต่ก็ยังไม่มีความชัดเจน มีการเคลื่อนไหวบ้างในการปล่อยปลากะพงขาวนิดๆหน่อยๆ พอเป็นพิธี แต่พอรัฐมนตรีไปปล่อยแล้วก็พบปัญหา เพราะคนในพื้นที่บอกว่าภายหลังรัฐมนตรีไปปลากระพงไซส์เล็ก แล้วมันจะไปสู้ปลาหมอคางดำได้อย่างไรนายชัยธวัช ย้ำว่า เราจะต้องชัดเจน สส.จะต้องมีการสรุปให้ชัดเจนว่ามาตรการในการแก้ปัญหาตรงนี้ควรมีอะไรบ้าง และน่าจะต้องมีการไปจัดเวทีเพื่อพูดคุยกับพี่น้องประชาชนในพื้นที่ เพื่อตั้งเป้าหมายร่วมกันในการขับเคลื่อนอย่างเป็นรูปธรรม คู่ขนานกันไปกับการประสานงานและผลักดันให้เรื่องนี้ร่วมกับรัฐบาลจากนั้น นายพิธา กล่าวต่อว่า อะไรก็ตามที่มีมูลค่ามันไม่หายไปหรอก พอไปใส่มูลค่าให้มัน ฟาร์มกุ้งที่ได้รับผลกระทบมันมากกว่า 15 บาท เพราะฉะนั้น ต้องคิดดีว่านี้คือวิธีที่ถูกต้องหรือ“พิธา” ขอจบดราม่า “ชุดโอลิมปิก” รับเสียดายดีไซเนอร์ไทยไม่ได้เฉิดฉายระหว่างการสัมภาษณ์ประเด็นลงพื้นที่และประเด็นการเมืองของนายพิธา ลิ้มเจริญรัตน์ สส.บัญชีรายชื่อ ประธานที่ปรึกษาหัวหน้าพรรคก้าวไกล ผู้สื่อข่าวแซวว่าแต่งตัวมาเพราะกระแสโอลิมปิคหรือไม่ นายพิธา ยิ้ม พร้อมกล่าวว่า “ผมใส่แบบนี้มานานแล้ว” คราวที่แล้วใส่อีกตัวหนึ่งที่ลำพูน ก็ตัวที่ถูกหวยใช่หรือไม่“สนับสนุนช่างฝีมือชาวเหนือ คนไทย ราคาไม่แพง น่าจะจากลาซาด้า ถ่ายรูปนี้แล้วไปเสริชน่าจะเห็น อยากให้สนับสนุนคนไทยเยอะๆ”เมื่อถามว่ามองดราม่าชุดโอลิมปิคอย่างไร นายพิธา กล่าวว่า มันจบไปแล้วหรือไม่ครับ เห็นว่าจะใช้ของแกรนด์สปอร์ตใช่หรือไม่ ตนก็รู้สึกเสียดายว่าให้โอกาสแบรนด์ไทยได้รู้จักระดับโลกแบบมองโกเลียไม่ได้ แต่มันผ่านไปแล้วก็ผ่านไป ตนคิดว่าเราควรใช้เวลาในการเชียร์นักกีฬาไทยที่ไปแข่งดีกว่า .312.-สำนักข่าวไทยFacebookFacebookXTwitterLINELineดูข่าวเพิ่มเติมMissKTก้าวไกลปลาหมอคางดำข่าวที่เกี่ยวข้องศาลแพ่งฯ ให้ดำเนินคดีแบบกลุ่มคดี “ปลาหมอคางดำ” ยังไม่ชี้ขาดความผิด“ณัฐวุฒิ” เข้ารับทราบข้อกล่าวหา ป.ป.ช. คนที่ 2 ปมแก้ ม.112แถลงจุดยืนหลัง 44 อดีต สส.ก้าวไกล ถูกเรียกรับทราบข้อกล่าวหาเปิดตัว “กองทุนปลากะพง” จัดการปลาหมอคางดำสำเร็จแล้ว! ปลาหมอคางดำพันธุกรรมหมัน ปล่อยทดสอบแล้ว",https://tna.mcot.net/politics-1394747
นายกฯ ชี้ช่องธุรกิจสัตว์เลี้ยง เผยปี 66 สร้างรายได้ 2.5 แสนล้าน,18/07/2567,กรุงเทพฯ 18 ก.ค. –นายกฯ ชี้ช่องทางธุรกิจสัตว์เลี้ยง เผยปี 66 สร้างรายได้กว่า 2.5 แสนล้านบาท มองเป็นโอกาสทองของนักธุรกิจไทยนายเศรษฐา ทวีสิน นายกรัฐมนตรี โพสต์ข้อความผ่านแอปพลิเคชัน X ว่า ตอนนี้เทรนด์ Pet Parent หรือการดูแลน้องหมา น้องแมวเหมือนลูกมาแรงมาก ๆ ทำให้ห้าง ร้าน คาเฟ่ ก็ต่างปรับตัวเป็น Pet Friendly กันเยอะขึ้น เช่นเดียวกับธุรกิจที่เกิดใหม่ ๆ ที่เกิดขึ้นเพื่อรองรับความต้องการของพ่อแม่ ผู้ปกครอง ทั้งโรงแรม โรงเรียน สระว่ายน้ำ สปา ไปจนถึง อาหาร เสื้อผ้า และของใช้ Gadget อย่างน้ำพุให้น้ำ เครื่องอบขนหลังอาบน้ำ หรือเครื่องให้อาหารอัตโนมัติผ่าน WIFI ที่ตอบโจทย์คนวัยทำงาน“ผมก็เป็นหนึ่งในคนรักหมา แต่ละเดือนก็ใช้จ่ายกับน้องไปพอสมควรเลยครับ จึงไม่น่าแปลกใจที่ ‘ตลาดสัตว์เลี้ยง’ โตอย่างต่อเนื่องมาสักระยะแล้ว และจากข้อมูลกรมพัฒนาธุรกิจการค้า ปี 2566 พบว่าธุรกิจนี้สามารถสร้างรายได้กว่า 2.5 แสนล้านบาท ซึ่งผมคิดว่านี่คือโอกาสทองของนักธุรกิจไทยที่เก่งทางด้านการผลิตและบริการ รวมถึงโอกาสของภาคการท่องเที่ยวที่พาสัตว์เลี้ยงไปด้วยกันได้ ทำให้มีกลุ่มลูกค้าเพิ่มขึ้นอีกด้วย นักธุรกิจไทยห้ามพลาดโอกาสนี้นะครับ” นายเศรษฐา กล่าว.-316-สำนักข่าวไทยFacebookFacebookXTwitterLINELineดูข่าวเพิ่มเติมAreewanธุรกิจสัตว์เลี้ยงนายกรัฐมนตรีเศรษฐาข่าวที่เกี่ยวข้อง“ภูมิธรรม” ยันไม่ได้ปิดปากฝ่ายค้านในศึกซักฟอกอังกฤษเพิ่มงบกลาโหมเป็น 2.5% ของจีดีพีผบ.ตร.เผยนายกฯ เรียกถกมาตรการสกัดบุหรี่ไฟฟ้า“เท้ง” เย้ย “นายกรัฐมนตรี” ไม่ใช่ตัวจริง ไม่มีอำนาจคุมรัฐบาลนายกฯ กำชับ ครม. บุหรี่ไฟฟ้าต้องหมดไป,https://tna.mcot.net/top-stories-1394177
มติสภาฯ รับหลักการร่าง กม.เพิ่มงบ วงเงิน 1.22 แสนล้านบาท,17/07/2567,"กทม. 17 ก.ค.-มติสภาฯ รับหลักการร่าง พ.ร.บ.เพิ่มงบปี 67 วงเงิน 1.22 แสนล้านบาท ดิจิทัลวอลเล็ต พบ สส.รัฐบาลหาย 15 คนผู้สื่อข่าวรายงานถึงการประชุมสภาฯ วาระพิจารณาร่าง พ.ร.บ.งบประมาณรายจ่ายเพิ่มเติมประจำปีงบประมาณ พ.ศ.2567 พ.ศ…. วงเงิน 1.22 แสนล้านบาท ที่คณะรัฐมนตรี (ครม.) เป็นผู้เสนอเพื่อใช้ในโครงการเติมเงิน 10,000 บาท ผ่านดิจิทัลวอลเล็ต ได้ใช้เวลาอภิปรายกว่า 10 ชั่วโมง และหมดผู้อภิปรายแล้ว ที่ประชุมได้ลงมติว่าจะรับหลักการร่าง พ.ร.บ.ดังกล่าวหรือไม่ โดยมติเสียงข้างมาก 297 เสียง ลงมติรับหลักการ ขณะที่ 164 เสียง ไม่รับหลักการจากนั้นจะมีการตั้งคณะกรรมาธิการ (กมธ.) วิสามัญฯ ขึ้นมาศึกษา จำนวน 32 คน โดยมีสัดส่วน ประกอบด้วย สัดส่วนคณะรัฐมนตรี จำนวน 8 คน สส. จำนวน 24 คน ตามสัดส่วนพรรคการเมือง ดังนี้ พรรคเพื่อไทย 7 คน พรรคก้าวไกล 7 คน พรรคภูมิใจไทย 3 คน พรรคพลังประชารัฐ 2 คน พรรครวมไทยสร้างชาติ 2 คน พรรคประชาธิปัตย์ 1 คน พรรคชาติไทยพัฒนา 1 คน และพรรคประชาชาติ 1 คน กำหนดระยะเวลาแปรญัตติ 2 วันสำหรับระยะเวลาพิจารณาของ กมธ.วิสามัญฯ จำนวน 5 วัน และนำมาเสนอต่อสภาผู้แทนราษฎรเพื่อพิจารณาวาระ 2-3 ในวันที่ 31 ก.ค.นี้ผู้สื่อข่าวรายงานว่า สำหรับการลงมติเห็นชอบดังกล่าว พบว่า สส.ฝั่งรัฐบาลที่มี 314 เสียง ลงมติไม่ครบ ขาดการออกเสียงถึง 15 คน.-312.-สำนักข่าวไทยFacebookFacebookXTwitterLINELineดูข่าวเพิ่มเติมTnamcot🌏ดิจิทัลวอลเล็ตรัฐบาลร่าง พ.ร.บ.เพิ่มงบปี 67วงเงิน 1.22 แสนล้านบาทสภาสส.รัฐบาลเพื่อไทยข่าวที่เกี่ยวข้องรัฐบาล เผย 5 เดือนปิดกั้นเว็บพนัน หลอกลวงได้แล้วกว่า 80,000 เคสรัฐบาลย้ำส่งชาวอุยกูร์กลับบ้านเกิดทำเต็มที่ทุกมิติ“ไอติม” ย้อน “เพื่อไทย” เคยจะอภิปราย “ลุงตู่” คนเดียว 30 ชั่วโมง“วิสุทธิ์” ถาม “นิด้าโพล” สำรวจใคร ไม่พอใจผลงานรัฐบาลนิด้าโพล เผยประชาชนไม่พอใจผลงานรอบ 6 เดือนของรัฐบาล",https://tna.mcot.net/top-stories-1393759
