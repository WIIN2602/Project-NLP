title,date,content,link
“สนธิญา” ร้อง กกต.สอบเพื่อไทยปราศรัยให้ ปชช.รับเงินซื้อเสียง,14/03/2566,"กกต. 14 มี.ค.-“สนธิญา” ร้อง กกต. สอบเพื่อไทย “เศรษฐา“ ปราศรัยให้ประชาชนรับเงินซื้อเสียง ชาวบ้านสวมเสื้อแดงฟังปราศรัย พร้อมส่งหลักฐานเพิ่มเอาผิด “ณัฐวุฒิ” ไม่มีสิทธิยุ่งเกี่ยวพรรค เตรียมให้ปากคำร้องยุบพรรค ”อุ๊งอิ๊ง” บินพบพ่อที่ฮ่องกงผู้สื่อข่าวรายงานว่า นายสนธิญา สวัสดี อดีตที่ปรึกษากรรมาธิการการกฎหมาย การยุติธรรม และสิทธิมนุษยชน สภาผู้แทนราษฎร เข้ายื่นคำร้องต่อ กกต. ขอให้ตรวจสอบการจัดปราศรัยของพรรคเพื่อไทย ที่จังหวัดพิจิตร เมื่อวันที่ 11 มีนาคมที่ผ่านมา รวมถึงคำปราศรัยของนายเศรษฐา ทวีสิน ประธานที่ปรึกษาหัวหน้าครอบครัวเพื่อไทย ว่าเข้าข่ายผิดกฎหมายเลือกตั้งหรือไม่นายสนธิญา กล่าวว่า ในการปราศรัยที่จังหวัดพิจิตร พบว่าประชาชนนับหมื่นคนที่มาร่วมฟังปราศรัย ต่างสวมเสื้อสีแดง ที่สกรีนข้อความเดียวกัน แตกต่างจากเวทีปราศรัยของพรรคการเมืองอื่น ที่จะพบว่าประชาชนที่ไปร่วมฟังต่างสวมเสื้อหลากสี จึงมีคำถามว่า คนต่างจังหวัดที่ทำนา ทำไร่ จะมีกำลังทรัพย์นำเสื้อไปสกรีนและใส่เข้าร่วมฟังการปราศรัยเหมือนกันทั้งหมดเป็นไปได้หรือ หรือเป็นการให้เพื่อจูงใจหรือไม่ จึงต้องการให้ กกต.ตรวจสอบนอกจากนี้ยังพบว่าในการปราศรัยวันดังกล่าว นายเศรษฐา กล่าวตอนหนึ่งขณะปราศรัยว่า “ถ้ามีการแจกเงินก็ให้รับไป จะกาเบอร์นั้นหรือไม่อย่างไรก็แล้วแต่ แต่ในส่วนของพรรคเพื่อไทยจะใช้นโยบายเป็นหลัก“ คำกล่าวนี้เข้าข่ายเป็นการส่งเสริมให้เกิดการเลือกตั้งที่ไม่สุจริต เที่ยงธรรมหรือไม่ จึงต้องนำ 2 ประเด็นนี้มาร้องให้ กกต.ตรวจสอบ เพราะไม่ต้องการให้การเลือกตั้งเกิดความไม่สุจริต เที่ยงธรรมเมื่อถามว่าจะมีการร้องเรื่องการแจกเสื้อของพรรครวมไทยสร้างชาติในการปราศรัยหรือไม่ นายสนธิญา กล่าวว่า ที่ตนร้องพรรคเพื่อไทย ไม่ได้ร้องว่าพรรคแจกเสื้อ เพียงแต่ตั้งข้อสังเกตว่า ตั้งแต่ก่อนมีการเปิดตัวพรรครวมไทยสร้างชาติ การปราศรัยของพรรคเพื่อไทย ประชาชนที่มาฟังต่างสวมเสื้อสีแดง ไม่มีสีอื่นเลย และตรวจสอบการสกรีน ก็พบว่าเป็นข้อความเดียวกัน จึงต้องการให้ กกต.กลาง สั่งไปยัง กกต.จังหวัด เพื่อดำเนินการตรวจสอบ เพราะตนไม่เชื่อว่าคนเป็นหมื่นคนอยู่บ้านนอกจะเอาเสื้อหนึ่งตัวไปสกรีนแล้วใส่มา นอกจากได้รับแจก ซึ่งถ้าเกิดขึ้นกับพรรคอื่น ตนก็จะยื่นตรวจสอบเช่นกัน และที่ทำไม่ได้มีความแค้นเคืองอะไรเป็นพิเศษกับพรรคเพื่อไทยทั้งนี้ การยื่นคำร้องครั้งนี้ นายสนธิญา ยังได้นำความเห็นนักกฎหมายมหาชนที่เห็นว่า นายณัฐวุฒิ ใสยเกื้อ ผู้อำนวยการครอบครัวเพื่อไทย ซึ่งถูกตัดสิทธิทางการเมือง ไม่สามารถดำรงตำแหน่งผู้ช่วยหาเสียงได้ มามอบเป็นหลักฐานเพิ่มเติมให้กับ กกต. กรณีเมื่อวันที่  7 มีนาคม ที่ได้ยื่นร้องต่อ กกต. ขอให้ดำเนินการตรวจสอบพรรคเพื่อไทย ว่ากระทำการเข้าข่ายขัดรัฐธรรมนูญ มาตรา 258 ที่กำหนดให้พรรคการเมืองต้องคัดเลือกคนที่มีความรู้ความสามารถเข้ามาดำรงตำแหน่งทางการเมือง แต่นายณัฐวุฒิ เป็นผู้ถูกตัดสิทธิทางการเมือง พรรคจึงไม่ควรนำมาเกี่ยวข้องหรือทำงานกับพรรคอย่างไรก็ตาม กรณีนี้หาก กกต.เห็นว่า นายณัฐวุฒิไม่สามารถยุ่งเกี่ยวกับพรรคการเมืองได้ สิ่งที่นายณัฐวุฒิไปช่วยพรรคเพื่อไทยหาเสียง ก็จะทำให้พรรคเพื่อไทยเข้าข่ายต้องถูกยุบพรรค เพราะเหตุให้บุคคลซึ่งมิใช่สมาชิกพรรคชี้นำ ครอบงำ ตามมาตรา 28, 29 พ.ร.ป.ว่าด้วยพรรคการเมืองเมื่อถามว่า นายณัฐวุฒิ ยืนยันว่าเป็นผู้มีสิทธิเลือกตั้ง นายสนธิญา กล่าวว่า ส่วนตัวยังเห็นว่าเมื่อนายณัฐวุฒิถูกตัดสิทธิทางการเมือง ก็ไม่สามารถมีสิทธิเลือกตั้ง หรือลงประชามติได้ ซึ่ง กกต.ควรจะทำเรื่องนี้ให้ชัดเจน หากไม่สามารถวินิจฉัยได้ ควรส่งเรื่องให้ศาลรัฐธรรมนูญวินิจฉัย เพื่อให้ได้กรอบในการปฏิบัติ ว่าสิ่งไหนที่คนถูกตัดสิทธิทางการเมืองทำได้หรือไม่ได้ อย่างไรก็ตาม นายสนธิญา ยังระบุว่า ได้รับหนังสือจากกรรมการไต่สวนของ กกต. ให้มาให้ถ้อยคำกรณีที่ได้ยื่นร้องขอให้ กกต.พิจารณาสั่งยุบพรรคเพื่อไทย จากเหตุ น.ส.แพทองธาร ชินวัตร หัวหน้าครอบครัวเพื่อไทย เดินทางไปพบนายทักษิณ ชินวัตร ที่ฮ่องกง ว่าเข้าข่ายให้บุคคลอื่นที่ไม่ใช่สมาชิกพรรคชี้นำ ครอบงำพรรค.-สำนักข่าวไทยFacebookFacebookXTwitterLINELineดูข่าวเพิ่มเติมButsaya Ouicharoenเศรษฐาปราศรัยให้ปชช.รับเงินซื้อเสียงข่าวที่เกี่ยวข้อง",https://tna.mcot.net/politics-1133512
“บิ๊กป้อม” ลุคใหม่ไฉไลกว่าเดิม,13/03/2566,"กรุงเทพฯ 13 มี.ค. –แต่ละพรรคการเมืองเริ่มทยอยเปิดนโยบายกันต่อเนื่อง แต่ที่ทั้งเปิดนโยบาย และปรับลุคใหม่ให้ดูแปลกตาดึงดูด นาทีนี้ โดดเด่นที่สุดน่าจะเป็นลุงป้อม พล.อ.ประวิตร วงษ์สุวรรณ หัวหน้าพรรคพลังประชารัฐเพลง “ทรงอย่างแบด” กลายเป็นเพลงประจำตัวเข้ากับลุคใหม่เพิ่มความกระฉับกระเฉง ในวัย 77 ปี ลงพื้นที่ถี่ แต่งตัววัยรุ่นไปแบบเดี่ยวๆ ไม่แจ้งล่วงหน้า ลุยเยาวราช ทำบุญกับเด็กด้อยโอกาส เดินตลาด อตก. ออกกำลังกายสวนลุม ไม่นับการลงพื้นที่ทุกสัปดาห์ สร้างความเป็นกันเอง เปิดโอกาสให้ประชาชนใกล้ชิด เซลฟี่ หอมแก้ม โอบกอดได้ เป็นการปรับเปลี่ยนตัวเองแบบเต็มสูบเพื่อก้าวลงสนามการเมือง ในฐานะแคนดิเดตนายกรัฐมนตรีคนเดียวของ พปชร. จุดขายก้าวข้ามความขัดแย้ง ท่ามกลาง เสียงเชียร์ ให้เป็นนายกรัฐมนตรีคนที่ 30เมื่อหันมามองนโยบาย ของพรรคพลังประชารัฐ เปิดตัวนโยบายเพิ่มเงินในบัตรประชารัฐ 700 บาทต่อเดือน ทำทันทีหากได้เป็นรัฐบาลจนถึงขั้นใช้เป็นแคมเปญประกอบเพลงหาเสียงป้อม 700ตามมาด้วยนโยบายสวัสดิการผู้สูงอายุ แบบขั้นบันได 3 4 5 และ 6 7 8 โดยผู้สูงอายุ 60 ปีขึ้นไป จะได้รับเงิน 3,000 บาท อายุ 70 ปีขึ้นไป จะได้รับ 4,000 บาท และอายุ 80 ปีขึ้นไป จะได้รับ 5,000 บาท นโยบายที่ดินประชารัฐ ซื้อหน่วยลงทุนก็มาหักภาษีได้ ระดมทุนจากนักลงทุนทั้งในและ 4 ลดค่าแก๊สหุงต้ม ค่าเดินทางนอกจากนี้ พรรคพลังประชารัฐ ยังเตรียมนโยบายระดับภาค ที่เหมาะสมกับบริบทของพื้นที่และภาคต่างๆ จะออกนโยบายเป็นรายภาค ทั้งเหนือ กลาง อีสาน ใต้ ผลักดันให้เกิดเขตเศรษฐกิจพิเศษในแต่ละภาค เพื่อให้เกิดการจ้างงานความเจริญไปสู่แต่ละภาค ทั่วทั้งประเทศด้านการสื่อสารของลุงป้อม หันมาใช้โซเชียลมากขึ้น ทีมงานตั้งเพจ เรารักลุงป้อม เพจ พลเอกประวิตร วงษ์สุวรรณ และเพจพรรคที่อัปเดตมากขึ้น ใช้ช่องทางสื่อสารส่งสาร ที่ต้องการจะสื่อ เปิดใจลงสนามการเมือง ผ่านจดหมายแต่ละฉบับ เริ่มที่จิตวิญญาณของความจงรักภักดีจากอดีตจนถึงปัจจุบัน เชื่อประชาธิปไตยคือทางออก รู้จักคนดี มีความสามารถ พร้อมจะเป็นคนกลาง ประสานทุกฝ่าย ก้าวข้ามความขัดแย้ง หากได้รับโอกาสมาเป็นนายกรัฐมนตรีหลังยุบสภา นโยบายของแต่ละพรรคจะชัดเจนขึ้น ช่วงนี้ยังต้องกั๊กเพราะกลัวการลอกกการบ้าน และรอติดตามว่าจุดขายของลุงป้อม ที่ชัดเจนความเป็นโซ่ข้อกลาง ไม่สร้างความขัดแย้ง ร่วมงานได้กับทุกพรรค จะส่งผลให้คะแนนนิยมของพลังประชารัฐได้ 130 ที่นั่ง ตามที่ตั้งเป้าไว้ได้หรือไม่.-สำนักข่าวไทยFacebookFacebookXTwitterLINELineดูข่าวเพิ่มเติมChanakarn Rojnarakบิ๊กป้อมประวิตรพลังประชารัฐเลือกตั้งข่าวที่เกี่ยวข้อง“บิ๊กป้อม” จองกฐินรัฐบาล ซักฟอกปมอัลไพน์รองหน.พรรค พปชร. ซัดรัฐบาลเปิดบ่อนพนันมอมเมา ปชช.พปชร. ลุยคัดสรรผู้สมัคร สส. เตรียมพร้อมศึกเลือกตั้ง“ไพศาล” มอง พล.อ.ประวิตร เจรจาได้กับทุกประเทศในแถบอาเซียน“บิ๊กป้อม” เปิดงานสัมมนา พปชร. ชี้การเมืองวนลูปเดิม ไม่สร้างสรรค์",https://tna.mcot.net/politics-1133061
ชลบุรีระอุ! บ้านใหญ่ชนบ้านใหม่ ใครจะเข้าวิน?,12/03/2566,12 มี.ค. – สนามเลือกตั้งชลบุรีครั้งนี้ มี ส.ส.เพิ่มเป็น 10 ที่นั่ง จะเป็นการวัดกำลังระหว่างกลุ่มบ้านใหญ่ของนายสนธยา คุณปลื้ม และกลุ่มบ้านใหม่ของนายสุชาติ ชมกลิ่น หรือจะมีตาอยู่มาแบ่งเก้าอี้เหมือนศึกเลือกตั้งครั้งที่แล้ว. – สำนักข่าวไทยFacebookFacebookXTwitterLINELineดูข่าวเพิ่มเติมtipwan.bu@mcot.netสนธยา คุณปลื้มสนามเลือกตั้งชลบุรีสุชาติ ชมกลิ่นเลือกตั้ง66ข่าวที่เกี่ยวข้อง“สุชาติ” มองกรณี สจ.โต้ง เกิดจากบ่างช่างยุ“สุชาติ” ประเมินน้ำท่วมไม่กระทบส่งออกข้าวไทย“สุชาติ” นำทีมลงพื้นที่ จ.ชุมพร ตรวจเข้มรับซื้อปาล์ม“สุชาติ” มอบนโยบาย “กรมเจรจาฯ” เร่งผู้ประกอบการใช้ประโยชน์ FTA“สุชาติ” พอใจแบ่งงาน พณ. รับลูกเจรจาการค้าไม่หนักใจ,https://tna.mcot.net/politics-1132253
นายกฯ พบปะผู้นำศาสนาอิสลามภาคใต้,11/03/2566,"ยะลา 11 มี.ค. –นายกฯ พบปะผู้นำศาสนาอิสลามภาคใต้ ย้ำประเทศไทยต้องอยู่ด้วยกันอย่างไม่แตกแยก ช่วยกันทำให้เกิดความมั่นคง เพื่อให้ประเทศเดินหน้า ประชาชนมีคุณภาพชีวิตที่ดีไม่ว่าชาติใดศาสนาใดขอให้อยู่ร่วมกันอย่างสันติสุขเมื่อวันที่ 11 มีนาคม พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พล.อ.อนุพงษ์ เผ่าจินดา รัฐมนตรีว่าการกระทรวงมหาดไทย พร้อมคณะลงพื้นที่จังหวัดยะลา พบปะผู้นำศาสนา กลุ่มดะวะห์ อูลามะห์ (ผู้รู้ทางศาสนา) นักเผยแผ่ศาสนา ที่มาร่วมประกอบพิธีโยร์ กิจกรรมประกอบศาสนกิจ การขัดกล่อมจิตใจ ความศรัทธา ที่จัดขึ้นระหว่างวันที่ 9-11 มีนาคม โดยมีผู้เดินทางมาร่วมงานกว่า 10,000 คน ณ ศูนย์ดะวะห์แห่งประเทศไทย มัสยิดอิล – นูร (มัรกัสยะลา) ต.สะเตงนอก อ.เมือง จ.ยะลาพล.อ.ประยุทธ์ ได้กล่าวกับผู้นำศาสนาว่า ตนกับผู้นำศาสนา พี่น้องดาวะห์ มีความคุ้นเคยกันมายาวนานตั้งแต่เมื่อครั้งยังดำรงตำแหน่งผู้บัญชาการทหารบก (ผบ.ทบ.) ซึ่งได้ดูแลกันมาตลอด วันนี้ตนในฐานะรัฐมนตรีว่าการกระทรวงกลาโหม ก็ได้สั่งการไปยังกองทัพ กอ.รมน. และ ศอ.บต. ให้การดูแลผู้ดาวะห์ทั้งหมดเพื่อเราจะได้เดินหน้าไปด้วยกัน ไม่ว่าจะอยู่ที่ไหนสิ่งสำคัญ คือการเคารพซึ่งกันและกัน ประเทศไทยเป็นประเทศที่อยู่ด้วยกันอย่างพหุสังคม มีพระบาทสมเด็จพระเจ้าอยู่หัวเป็นศาสนูปถัมน์ภกทุกศาสนานายกรัฐมนตรี กล่าวว่า ทุกศาสนาต่างสอนให้ทุกคนเป็นคนดี ไม่มีสิ่งใดที่จะทำให้สังคมและประเทศชาติเกิดความสงบสุขได้นอกจากเราทุกฝ่ายทุกคนต่องร่วมมือ ช่วยกันทำ เราไปอยู่ที่ใดก็ต้องเคารพกฎและกติกาของกันและกัน และช่วยกันส่งเสริมพัฒนาให้เจริญก้าวหน้า ตนมาที่นี่ไม่รู้สึกถึงความแปลกแยกหรือแตกต่าง เพราะทุกคนคือคนไทยเหมือนกัน วิกฤติที่เราเผชิญมาด้วยกันไม่ว่าจะเป็น โควิด หรือเศรษฐกิจ เราต่างช่วยกันมาจนผ่านพ้นมาได้ เราต้องช่วยกันทำให้ประเทศของเราอยู่ด้วยตนเองได้ มั่นคงด้วยตนเอง ให้ประเทศเดินหน้า ประชาชนมีคุณภาพชีวิตที่ดี สิ่งสำคัญเราต้องอยู่ร่วมกันด้วยความรัก สามัคคี และรักในแผ่นดินที่เราเกิด ไม่ว่าชาติใด ศาสนาใด ขอให้เราอยู่ร่วมกันอย่างสันติสุขทั้งนี้ นายกรัฐมนตรีได้ชื่นชมในหลักคำสอนและข้อปฏิบัติของศูนย์ดาวะห์ โดยเฉพาะการไม่ข้องเกี่ยวกับยาเสพติด และสิ่งผิดกฎหมาย. – สำนักข่าวไทยFacebookFacebookXTwitterLINELineดูข่าวเพิ่มเติมPhet Phunnaphaนายกฯลงใต้ประยุทธ์ผู้นำศาสนาอิสลามภาคใต้ข่าวที่เกี่ยวข้องสส.ภูมิใจไทย แจงจุดยืนหนุนเกณฑ์ผ่านประชามติ ด้าน “ประยุทธ์” ลุกซัด อีแอบ“ประยุทธ์” ยันผลักดันต่อ ร่างกฎหมายกลาโหม หลังถอนแก้ไข 24 จุด“วิสุทธิ์” ลั่นพรรคไหนก็ไม่เอา “รัฐประหาร”“ประยุทธ์” ไม่กังวล “กมธ.มั่นคง” สางปม “ทักษิณ” ชั้น14“พล.อ.ประยุทธ์” ขอให้ผู้สมัคร ส.ส. รทสช. มีกำลังใจอย่าท้อถอย",https://tna.mcot.net/politics-1131829
โปรดเกล้าฯ พระราชทานยศทหารชั้นนายพล 207 นาย,10/03/2566,10 มี.ค. –เว็บไซต์ราชกิจจานุเบกษา เผยแพร่ประกาศสำนักนายกรัฐมนตรี เรื่อง พระราชทานยศทหารชั้นนายพล โดยมีพระบรมราชโองการโปรดเกล้าฯ พระราชทานยศทหารชั้นนายพล จำนวน 207 นายเมื่อวันที่ 10 มี.ค.66 เว็บไซต์ราชกิจจานุเบกษา เผยแพร่ประกาศสำนักนายกรัฐมนตรี เรื่อง พระราชทานยศทหารชั้นนายพล โดยมีพระบรมราชโองการโปรดเกล้าโปรดกระหม่อมพระราชทานยศทหารชั้นนายพล วาระเมษายน 2566 ให้แก่นายทหารสัญญาบัตร สังกัดกระทรวงกลาโหม จำนวน 207 นาย ซึ่งรับราชการมาด้วยความเรียบร้อย เป็นผลดีแก่ทางราชการทั้งนี้ ตั้งแต่วันที่ 1 เมษายน 2566 เป็นต้นไปประกาศ ณ วันที่ 10 มีนาคม 2566ผู้รับสนองพระบรมราชโองการ พล.อ.ประยุทธ์ จันทร์โอชา นายกรัฐมนตรี.https://ratchakitcha.soc.go.th/documents/140B010N0000000000100.pdfFacebookFacebookXTwitterLINELineดูข่าวเพิ่มเติมAreewanพระราชทานยศทหารชั้นนายพลราชกิจจานุเบกษาโปรดเกล้าฯข่าวที่เกี่ยวข้องโปรดเกล้าฯ “ประภาศ คงเอียด” เป็นกรรมการ ป.ป.ช.โปรดเกล้าฯ “พล.อ.พนา” เป็น ผบ.ทบ. “พล.ร.อ.จิรพล” ผบ.ทร.โปรดเกล้าฯ ให้ “พล.อ.อภิรัชต์” พ้นจากนายทหารพิเศษราชกิจจาฯ ประกาศแต่งตั้ง “แพทองธาร” นายกฯ คนที่ 31โปรดเกล้าฯ พระราชทานเครื่องราชฯ แก่ “เศรษฐา”,https://tna.mcot.net/politics-1131268
อธิบดี ปค. สั่งสอบปมคนเดียวมีบัตรประชาชน 7 ใบ ชื่อไม่ซ้ำกัน,09/03/2566,"กาญจนบุรี 9 มี.ค. –กรมการปกครอง ลงพื้นที่ตรวจสอบกรณีปรากฏภาพบุคคลคนเดียวมีบัตรประชาชน 7 ใบ ในสื่อสังคมออนไลน์ ด้านเจ้าของภาพยืนยันเป็นผู้เสียหายที่ถูกนำบัตรประชาชนไปปลอมแปลงและนำไปใช้ในทางที่ไม่ถูกต้องวันนี้ (9 มี.ค.66) นายแมนรัตน์ รัตนสุคนธ์ อธิบดีกรมการปกครอง เปิดเผยถึงความคืบหน้ากรณีข่าวที่ปรากฏบนสื่อสังคมออนไลน์ที่บุคคลคนเดียวมีบัตรประชาชน 7 ใบ ซึ่งกรมการปกครอง ในฐานะสำนักทะเบียนกลาง ได้มอบหมายให้สำนักบริหารการทะเบียน ลงพื้นที่ตรวจสอบข้อเท็จจริง ณ อำเภอเมืองกาญจนบุรี จังหวัดกาญจนบุรี และได้พบกับเจ้าของบัตรประชาชนตัวจริงตามหลักฐานทางทะเบียนและข้อมูลการขอมีบัตรประชาชน ซึ่งได้รับรายงานว่า นายภาคิน เจ้าของบัตรฯ ได้ลงบันทึกประจำวันกับพนักงานสอบสวน สภ.ลาดหญ้า โดยแจ้งว่า ตนเคยขอกู้ยืมเงินจำนวน 50,000 บาท ผ่านแอปพลิเคชันหนึ่ง ซึ่งได้มีการส่งภาพถ่ายบัตรประชาชนเป็นหลักฐานเพื่อประกอบการกู้ยืมเงิน และได้เสียเงินค่าธรรมเนียมให้กับผู้ให้กู้ จำนวน 500 บาท แต่ก็ไม่ได้รับเงินตามที่ขอกู้แต่อย่างใด ซึ่งในภายหลังพบว่าได้มีการนำเอาภาพถ่ายบัตรประชาชนของตนไปแก้ไขชื่อตัว ชื่อสกุล และเลขประจำตัวประชาชน และมีการนำไปใช้ จนเกิดการเผยแพร่ทางสื่อสังคมออนไลน์ตามที่ปรากฏในข่าว พร้อมทั้งยืนยันว่า ตนเป็นผู้เสียหายที่ถูกนำบัตรประชาชนไปปลอมแปลงและนำไปใช้ในทางที่ไม่ถูกต้องนายแมนรัตน์ กล่าวเพิ่มเติมว่า ปัจจุบันมิจฉาชีพมีเล่ห์กลที่แยบยลหลากหลายรูปแบบ และยังมีการสร้างแรงจูงใจให้หลงกลหลงเชื่ออย่างสนิทใจ โดยกำหนดว่า ผู้ที่จะซื้อสินค้าออนไลน์ หรือกู้เงินออนไลน์ จะต้องส่งสำเนาบัตรประชาชนเพื่อยืนยันตัวตน จึงขอย้ำเตือนให้พี่น้องประชาชนระมัดระวังและตรวจสอบข้อมูลให้ชัดเจนก่อน เพราะหากท่านส่งรูปบัตรประชาชนไปแล้วปลายทางคือมิจฉาชีพ ท่านอาจจะถูกนำรูปไปปลอมแปลงบัตรประชาชนได้“การปลอมแปลงรายละเอียดชื่อในบัตรประจำตัวประชาชน เป็นการกระทำความผิดตามประมวลกฎหมายอาญา มาตรา 265 ผู้ใดปลอมเอกสารสิทธิ หรือเอกสารราชการ ต้องระวางโทษจำคุกตั้งแต่ 6 เดือนถึง 5 ปี และปรับตั้งแต่ 10,000-100,000 บาท โดยหากพี่น้องประชาชนท่านใดมีข้อสงสัย หรือมีเบาะแสการกระทำผิดในลักษณะนี้ในพื้นที่อื่นๆ สามารถแจ้งผ่านสายด่วนศูนย์ดำรงธรรม โทร. 1567 ตลอด 24 ชั่วโมง” นายแมนรัตน์ กล่าวในช่วงท้ายนายเอกอนันต์ ศรีอินทร์ ผู้อำนวยการส่วนป้องกันและปราบปรามการทุจริตการทะเบียนและบัตรประจำตัวประชาชน สำนักบริหารการทะเบียน กล่าวว่า ในวันนี้ ตนได้รับมอบหมายจากอธิบดีกรมการปกครอง ให้ลงพื้นที่ตรวจสอบข้อเท็จจริงกรณีปรากฏบัตรประชาชนทั้ง 7 ใบดังกล่าว ซึ่งพบว่า บัตรเหล่านั้นไม่ได้มีการออกให้โดยจัดทำด้วยวัสดุอุปกรณ์ของสำนักบริหารการทะเบียน และไม่ปรากฏชื่ออื่นๆ ในฐานข้อมูลทะเบียนบัตรประจำตัวประชาชน เป็นการทำโดยมิจฉาชีพด้วยแอปพลิเคชันหนึ่ง. – สำนักข่าวไทยFacebookFacebookXTwitterLINELineดูข่าวเพิ่มเติมAreewanกรมการปกครองกาญจนบุรีบัตรประชาชน 7 ใบข่าวที่เกี่ยวข้องทหาร ฉก.ลาดหญ้า จับแรงงานหลบหนีเข้าเมืองครึ่งร้อย“อนุทิน” เผยกรมการปกครองตรวจสอบนายทุนปล่อยเช่าคอนโดฯ รายวัน“ชัยชนะ” นำติดตาม “ตัดไฟแก๊งคอลเซ็นเตอร์” ที่กาญจนบุรีน้ำป่าหลากท่วม อ.ไทรโยค กลางดึกมอบกำลังใจทหาร ตรึงชายแดนกาญจนบุรี ตลอด 24 ชม.",https://tna.mcot.net/politics-1130390
กต.ติดตามคดีใกล้ชิด ชายไทยดับในฟาร์มหมูเกาหลีใต้,08/03/2566,กทม. 8 มี.ค.-โฆษก กต. เผยสถานทูตฯ เร่งประสานภรรยาชายไทยที่เสียชีวิตในฟาร์มหมูเกาหลีใต้ เพื่ออำนวยความสะดวกและช่วยเหลือตามความเหมาะสม พร้อมติดตามคดีอย่างใกล้ชิด เตือนแรงงานไทยปฏิบัติตามกฎระเบียบนางกาญจนา ภัทรโชค อธิบดีกรมสารนิเทศและโฆษกกระทรวงการต่างประเทศ เผยความคืบหน้ากรณีการเสียชีวิตของนายบุญชู ชายชาวไทยที่ทำงานในฟาร์มหมูเกาหลีใต้ ตามที่ได้รับรายงานจากสถานเอกอัครราชทูต ณ กรุงโซล ดังนี้สถานเอกอัครราชทูต ณ กรุงโซล ได้ประสานกับตำรวจเมืองโพชอน และรับทราบว่า เมื่อวันที่ 28 ก.พ. 2566 ภรรยาของผู้เสียชีวิตที่ไทยไม่สามารถติดต่อผู้เสียชีวิตได้ จึงแจ้งตำรวจเมืองโพชอนให้ช่วยค้นหาผู้เสียชีวิต ต่อมาเมื่อวันที่ 4 มี.ค. 2566 ตำรวจเมืองโพชอนพบร่างของผู้เสียชีวิตที่เมืองโพชอน จังหวัดคยองกี ซึ่งขณะนี้ตำรวจกำลังสืบสวนหาสาเหตุการเสียชีวิตวันนี้ 8 มี.ค. 2566 สถานเอกอัครราชทูตฯ สามารถติดต่อภรรยาของผู้เสียชีวิตได้แล้ว โดยสถานเอกอัครราชทูตฯ อยู่ระหว่างประสานกับภรรยาของผู้เสียชีวิต เพื่ออำนวยความสะดวกและช่วยเหลือตามความเหมาะสม และจะติดตามคดีของผู้ที่เสียชีวิตอย่างใกล้ชิดกับทางการเกาหลีใต้ต่อไปกระทรวงการต่างประเทศขอแสดงความเสียใจกับญาติของผู้ที่เสียชีวิต และขอให้แรงงานไทยที่สนใจจะมาทำงานในเกาหลีใต้ปฏิบัติตามกฎและระเบียบการจ้างงานที่ถูกต้อง เพื่อจะได้รับการคุ้มครองตามกฎหมายในกรณีที่เจ็บป่วยหรือเสียชีวิตหากมีข้อมูลเพิ่มเติม กระทรวงการต่างประเทศจะแจ้งให้ทราบต่อไป .-สำนักข่าวไทยFacebookFacebookXTwitterLINELineดูข่าวเพิ่มเติมMissKTกาญจนา ภัทรโชคฟาร์มหมูเกาหลีใต้ข่าวที่เกี่ยวข้องตลาดส่งออกมะม่วงไทยสุดฮิต เกาหลีใต้สั่งนำเข้าอันดับ 1เกาหลีใต้แสดงความเสียใจกรณีไทยส่งตัวชาวอุยกูร์กลับจีนเกาหลีใต้ใช้ระเบียบใหม่สำหรับแบตเตอรีสำรองหลังไฟไหม้เครื่องบินจำนวนเด็กเกิดใหม่ในเกาหลีใต้เพิ่มขึ้นเป็นครั้งแรกในรอบ 9 ปีศาลเกาหลีใต้ไต่สวนถอดถอน ปธน.นัดสุดท้าย,https://tna.mcot.net/top-stories-1129727
สีสันผู้สมัครสายกิน,07/03/2566,กรุงเทพฯ 7 มี.ค. – การเลือกตั้งรอบนี้ ทุกพรรคการเมืองมุ่งเน้นไปที่คนรุ่นใหม่ไฟแรง จึงไม่แปลกที่นักการเมืองจะหันมาใช้พื้นที่โซเชียลมีเดียเพื่อหาเสียงเข้าถึงตัวผู้มีสิทธิในรูปแบบน่ารักๆ มากขึ้น.-สำนักข่าวไทยFacebookFacebookXTwitterLINELineดูข่าวเพิ่มเติมNujareeนักการเมืองพรรคการเมืองโซเชียลมีเดียข่าวที่เกี่ยวข้อง“พูนศักดิ์” เชื่อเคลียร์ที่ดินทับซ้อนไม่ยาก แม้มีนักการเมืองเกี่ยวกกต. เชิญชวนผู้เสียภาษีบริจาคเงินภาษีให้แก่พรรคการเมือง“รังสิมันต์” จี้ขยายผลคดียิง “อดีต สส.กัมพูชา”กกต.ตอบปมรับบริจาคสลากฯ หากถูกรางวัลต้องแจงตามขั้นตอนศรีสวัสดิ์ฯ แจงเหตุเอี่ยวนักการเมืองรุกที่ ส.ป.ก. เป็นเรื่องส่วนตัว,https://tna.mcot.net/politics-1129075
สู่ศึกเลือกตั้ง 66 : ศึกชิงไข่มุกอันดามัน,06/03/2566,ภูเก็ต 6 มี.ค. – การเลือกตั้งที่จะมีขึ้นในวันที่ 7 พฤษภาคมนี้ จ.ภูเก็ต แม้จะเป็นจังหวัดที่มีพื้นที่ขนาดเล็ก แต่มีเศรษฐกิจขนาดใหญ่จนทำให้กลายเป็นอีกพื้นที่ที่ถูกจับตามองว่าพรรคการเมืองใดจะสามารถปักธงลงที่ภูเก็ตได้สำเร็จ ท่ามกลางการคาดการณ์ว่าจะเป็นการขับเคี่ยวกันอย่างดุเดือดของหลายพรรคการเมือง.-สำนักข่าวไทยFacebookFacebookXTwitterLINELineดูข่าวเพิ่มเติมNujareeภูเก็ตสู่ศึกเลือกตั้ง 66ข่าวที่เกี่ยวข้องบ้าน-คอนโด ปล่อยเช่าแบบรายวัน แหล่งซ่องสุมอาชญากรรมของต่างชาติเจาะลึกปัญหาต่างชาติในภูเก็ต ลอบเปิดเนอร์สเซอรีเถื่อนบุกทลายบ่อนทุนจีนเทากลางเมืองภูเก็ตสาวเครียดทะเลาะสามี ขับกระบะชนดะกลางถนนคพ. เร่งหนุนแก้น้ำเสียไหลลงทะเลบริเวณ​หาดกมลา,https://tna.mcot.net/politics-1128230
“เพื่อไทย” อ้อนชาวสุรินทร์แลนด์สไลด์ ยันไม่ยกเลิกบัตรคนจน,05/03/2566,"สุรินทร์ 5 มี.ค. –“เพื่อไทย” ยืนยันไม่ยกเลิกบัตรคนจน แต่จะทำให้ดีกว่าเดิมมากกว่าเดิม “แพทองธาร” อ้อนชาวสุรินทร์ นโยบายเพื่อไทยจะทำให้หลุดพ้นความยากจนพรรคเพื่อไทย จัดเวทีปราศรัยใหญ่ “คิดใหญ่ ทำเป็น เพื่อไทยทุกคน” ที่ตลาดเมืองใหม่ไอคิว อำเภอเมือง จังหวัดสุรินทร์ นำโดย นพ.ชลน่าน ศรีแก้ว หัวหน้าพรรคเพื่อไทย, นายสุทิน คลังแสง รองหัวหน้าพรรคเพื่อไทย และประธานวิปฝ่ายค้าน, นายประเสริฐ จันทรรวงทอง เลขาธิการพรรคเพื่อไทย, น.ส.แพทองธาร ชินวัตร ประธานคณะที่ปรึกษาด้านการมีส่วนร่วมและนวัตกรรม พรรคเพื่อไทย, นายณัฐวุฒิ ใสยเกื้อ ผู้อำนวยการครอบครัวเพื่อไทย, นายอดิศร เพียงเกษ โฆษกผู้นำฝ่ายค้านในสภาผู้แทนราษฎร และ ส.ส. พร้อมด้วยผู้ประสงค์ลงสมัครรับเลือกตั้ง ส.ส.สุรินทร์ ได้แก่ นายอนันต์ ปาลีคุปต์, นายชูชัย มุ่งเจริญพร, นายคุณากร ปรีชาชนะชัย, นายพรเทพ พูนศรีธนากูล, ครูมานิตย์ สังข์พุ่ม, นายสมบัติ ศรีสุรินทร์, นายชูศักดิ์ แอกทอง และนายอนุชา วัชรศีขร ท่ามกลางการต้อนรับของพี่น้องชาวสุรินทร์อย่างล้นหลามและอบอุ่นเช่นทุกครั้งนพ.ชลน่าน ศรีแก้ว ส.ส.น่าน หัวหน้าพรรคเพื่อไทย ขึ้นปราศรัยคนแรก โดยถือตะขอบังคับช้าง พร้อมกล่าวว่า สุรินทร์เป็นเมืองช้าง สัญลักษณ์ของพี่น้องชาวสุรินทร์ คือ ตะขอบังคับช้างที่อยากส่งสัญญาณว่า ถ้าช้างเชือกใดหรือผู้ใดดื้อรั้น ตกมัน พรรคเพื่อไทยจะบังคับด้วยตะขอชาวสุรินทร์ วันนี้ พรรคเพื่อไทยคิดใหญ่ ทำเป็น เพื่อชีวิตใหม่ของพวกเรา มีทัพใหญ่ที่นำโดยลูกสาวหล้าของอดีตนายกรัฐมนตรีในดวงใจ ครั้งหนึ่งอดีตนายกรัฐมนตรีคนนั้นเคยแก้ปัญหาหนี้สินให้พี่น้องประชาชน ครั้งนี้ให้ลูกสาวท่าน คุณแพทองธาร ชินวัตร จะมากู้บ้านกู้เมืองคืนให้พี่น้องประชาชนนพ.ชลน่าน กล่าวว่า อยากจะขอเสียงสนับสนุนจากพี่น้องชาวสุรินทร์เลือกพรรคเพื่อไทยทั้งจังหวัด ขอฝากผู้ประสงค์สมัครรับเลือกตั้ง ส.ส.สุรินทร์ พรรคเพื่อไทย ทั้ง 8 เขต กาเพื่อไทยทั้งคนทั้งพรรค ถ้าสุรินทร์ยกจังหวัด ส.ส.เขตภาคอีสาน รวมอีก 133 คน บวกกับผลสำรวจทุกสำนัก มีความเห็นตรงกันว่า พรรคที่ประชาชนจะมอบหมายความไว้วางใจเป็นอันดับ 1 คือ พรรคเพื่อไทย เลือกเพื่อไทยให้ได้ ส.ส.มากกว่า 250 คนขึ้นไป ไปปิดสวิตซ์ ส.ว.ไม่ให้เลือก พล.อ.ประยุทธ์ จันทร์โอชา นอกจากนี้ การที่เราถูกกดขี่เหยียบย่ำ ปิดกั้นสิทธิเสรีภาพด้วยรัฐธรรมนูญฉบับเผด็จการ พรรคเพื่อไทยจะเอารัฐธรรมนูญฉบับประชาชนคืนกลับมาให้อย่างแน่นอนนายสุทิน คลังแสง ส.ส.มหาสารคาม รองหัวหน้าพรรคเพื่อไทย ผู้ปราศรัยคนถัดไป ระบุถึงนโยบายบัตรสวัสดิการแห่งรัฐ ที่มีคนไปปล่อยข่าวว่า พรรคเพื่อไทยจะยกเลิกบัตรคนจน ทำให้พี่น้องตกใจเดือดร้อน พร้อมประกาศชัดเจนว่า จะไม่ยกเลิกบัตรคนจน แต่เราจะปรับปรุงให้ดีมากขึ้น เพื่อให้พี่น้องมีกินในวันนี้ เหลือเก็บไว้ใช้หนี้ในวันข้างหน้า เราจะทำให้ดีกว่าที่ พล.อ.ประยุทธ์ เคยทำนายสุทิน กล่าวต่อถึงกรณีข่าวที่ว่าพรรคเพื่อไทยจะยกเลิกบัตรคนจนนั้น พรรคเพื่อไทยขอชี้แจงว่า จะไม่ยกเลิกบัตรคนจน อะไรทำมา เราก็จะทำต่อไป แต่ทำให้ดีมากกว่าเก่า เราจะให้ในอีกรูปแบบหนึ่ง ให้พี่น้องมีกินในวันนี้ เหลือเก็บไว้ใช้หนี้ในวันหน้า เราจะไม่ใช่แค่หาเงินมาให้ แต่เราจะหาอาชีพ หาสวัสดิการมาให้พี่น้องประหยัดรายจ่ายได้ และทุกนโยบายจะประกาศภายหลังจากยุบสภาเท่านั้น เพื่อป้องกันพรรคการเมืองอื่นที่คิดไม่เป็นมาลอกการบ้าน“นโยบายเพื่อไทย จะเปิดตอนยุบสภา ทำไมไม่บอกตอนนี้ ถ้าบอกเดี๋ยวจะมีคนลอก ถ้าลอกแล้วทำเป็นก็ไม่ว่า แต่ลอกแล้วทำไม่เป็นจะเสียของ ฉะนั้น เราจะไม่ยกเลิกบัตรคนจน แต่เราจะคิดทำให้ดีขึ้นมากขึ้น เราจะหาอาชีพให้พี่น้อง หาสวัสดิการดูแลสุขภาพให้พี่น้อง ขอพี่น้องชาวสุรินทร์กาเพื่อไทยทั้ง 2 ใบ เลือกทั้งคนทั้งพรรค ให้สุรินทร์แลนด์สไลด์ไปพร้อมกับพี่น้องทั้งประเทศ” รองหัวหน้าพรรค กล่าวน.ส.แพทองธาร ชินวัตร หัวหน้าครอบครัวเพื่อไทย และประธานคณะที่ปรึกษาด้านการมีส่วนร่วมและนวัตกรรม พรรคเพื่อไทย กล่าวปราศรัยโดยพาพี่น้องชาวสุรินทร์ย้อนอดีตไปสมัยการประชุม APEC เมื่อ พ.ศ. 2546 ที่รัฐบาลไทยรักไทย ภายใต้การนำของ ดร.ทักษิณ ชินวัตร มีการนำผ้าไหมของชาวสุรินทร์ไปมอบให้แก่ผู้นำในการประชุมครั้งนั้นได้ใส่โชว์ทั่วโลก เป็นความภาคภูมิใจของพี่น้องชาวสุรินทร์และในวันนี้ พรรคเพื่อไทยมีนโยบายมากมายที่เตรียมพร้อมที่จะคืนศักดิ์ศรีและความภาคภูมิใจให้พี่น้องชาวสุรินทร์อีกครั้ง เริ่มจากนโยบายเพื่อการเกษตร เสนอการพักชำระหนี้ 3 ปีให้แก่เกษตรกร และนำเทคโนโลยีมาช่วยในการเพาะปลูก คำนวณดินและน้ำที่เหมาะสมสำหรับการทำเกษตร รัฐบาลจะเข้ามาช่วยเกษตรกรคัดเมล็ดพันธุ์ที่ดีสำหรับการเพาะปลูก และราคาสินค้าเกษตรจะต้องขึ้นยกแผง ลดความยากลำบากให้พี่น้องประชาชนด้านปัญหาที่ดินทำกิน น.ส.แพทองธาร เสริมว่า พรรคเพื่อไทยมี 4 ขั้นตอนที่ให้โอกาสพี่น้องประชาชนได้หากินอย่างเท่าเทียม คือนำเทคโนโลยีมาใช้ในการพิสูจน์สิทธิอย่างเป็นธรรมจัดสรรที่ดินสำหรับผู้ที่ไม่มีที่ดินทำมาหากินแก้กฎหมายที่ขัดต่อความเป็นธรรม เป็นอุปสรรคในการทำมาหากินของประชาชนที่ดินของรัฐที่ไม่ได้ใช้จะถูกจัดสรรให้พี่น้องประชาชนได้มีที่ดินทำกินถ้วนหน้าสุดท้าย นายณัฐวุฒิ ใสยเกื้อ ผู้อำนวยการครอบครัวเพื่อไทย กล่าวว่า มีคนบอกว่าพื้นที่อีสานใต้ เพื่อไทยอาจเสร็จบางพรรคที่มีครูใหญ่ มีคนที่บอกว่าพูดแล้วทำ ต้องดูด้วยว่าทำอะไร ตอนที่โควิดระบาด มีวัคซีนให้คนไทยได้ฉีดกันทั่วถึงรวดเร็วหรือไม่ บอกว่ารักลูกหลานคนไทย แต่กลับเอากัญชามาใส่มือ แบบนี้เรียกว่ารักอย่างไร ถ้าเพื่อไทยเป็นรัฐบาล จะปราบปรามยาบ้า และตัดกัญชาออกจากมือลูกหลานทันที การหิ้วกัญชาไปโรงเรียนจะไม่มีทางเกิดขึ้นในรัฐบาลเพื่อไทยนายณัฐวุฒิ กล่าวว่า ที่มาพบวันนี้ เพราะอยากบอกว่า พรรคเพื่อไทยคือโอกาสเดียวที่จะสร้างความเปลี่ยนแปลงทางการเมืองได้ คือพรรคที่จะทำให้อำนาจรัฐหลุดจากมือ พล.อ.ประยุทธ์ และพวกได้ ถ้าเพื่อไทยได้เกินครึ่ง จะจัดตั้งรัฐบาลประชาธิปไตย คนเพื่อไทยจะเป็นนายกรัฐมนตรีแน่นอน ส่วนใครที่มาบอกว่า ถ้าพรรคเพื่อไทยจะยกเก้าอี้นายกรัฐมนตรีให้คนอื่น อย่าไปเชื่อ เราประกาศความมุ่งหมายไว้แล้วว่าจะต่อเติมความหวังให้ประชาชนที่เจ็บปวดมาตลอด 8 ปีนายณัฐวุฒิ กล่าวถึง พล.อ.ประยุทธ์ จันทร์โอชา ที่รักษาอาการมือบวมในขณะนี้ว่า ไม่รู้เป็นเพราะเห็น น.ส.แพทองธาร ชินวัตร อุ้มท้อง 7 เดือนหาเสียง แล้วได้รับคะแนนความนิยมเพิ่มขึ้นเรื่อยๆ เลยต้องเรียกคะแนนความสงสารบ้างหรือไม่ แต่ในความเป็นจริงแล้ว ไม่ต้องดูที่คะแนนนิยม ให้ดูที่ขนาดหัวใจ ใจสู้ที่อยากมาพบพี่น้องประชาชน ขณะที่ พล.อ.ประยุทธ์ เพิ่งมาประกาศตัวเป็นลูกอีสาน รักคนอีสาน ถ้าเป็นลูกอีสานจริง ขอถามว่า มอเตอร์เวย์สร้างตั้งนานทำไมไม่เสร็จสักที และทำไมไม่ทำมอเตอร์เวย์เปิดประตูอีสานที่ จ.นครราชสีมา ให้คนอีสาน นี่คือคนที่ไม่ได้สนใจความทุกข์ยากของพี่น้องประชาชน มาปราศรัยที่โคราชก็นั่งเครื่องบินเจ็ทมา ใช้ไม่ได้ ดังนั้น ภาพประวัติศาสตร์ที่เกิดขึ้นที่นี่ในวันนี้ ขอให้คนสุรินทร์บอกกล่าว กระจายกันออกไป ให้ทราบว่าปิดกล่องสุรินทร์ทั้ง 8 เขต และบัญชีรายชื่อให้เพื่อไทยยกจังหวัด“เพื่อไทยเราหาเสียงด้วยนโยบายมาตั้งแต่ไทยรักไทย นำนโยบายไปทำแล้วมีผลงานก็เอาผลงานนั้นมาหาเสียงรอบใหม่ ไม่เคยเล่นเกมการเมืองเอารถถังไปกดหัว ยึดอำนาจจากประชาชน บางคนเป็นห่วงกลัวว่าจะซ้ำรอยเดิม ไม่ต้องห่วง เที่ยวนี้เรามีบทเรียนแล้ว นายกรัฐมนตรีพรรคเพื่อไทยไม่ว่าจะเป็นผู้หญิงหรือผู้ชายก็จะอยู่ในอ้อมกอดประชาชน เราจะมีชะตากรรมร่วมกัน นี่คือชะตากรรมที่คนไทยต้องลุกขึ้นมาปลดแอกจากเผด็จการ ทำง่าย ไม่ยุ่งยาก ไม่เสี่ยงอันตราย แค่เข้าคูหากาเพื่อไทย” นายณัฐวุฒิ กล่าว“สำหรับคนเสื้อแดงที่เคยร่วมในเหตุการณ์ 19 พฤษภาคม 2553 เจ็บป่วย ไม่ได้ไปไหนมานาน แต่เมื่อวานได้มาพบกัน โดยบอกว่า อยากมาเห็นมาดูหน้าเป็นครั้งสุดท้าย อยากฝากไปถึงพี่น้องท่านนั้นและพี่น้องที่เคยร่วมเป็นร่วมตายร่วมต่อสู้มาด้วยกัน เรายังมีกันและกันเสมอในนามการต่อสู้เพื่อประชาธิปไตย ไม่ว่าวันนี้ใส่เสื้ออะไร เสื้อในวันนั้นยังเหมือนเดิม เชื่อว่าการเจอกันยังไม่ใช่ครั้งสุดท้าย แผ่นดินนี้ยังมีประวัติศาสตร์การต่อสู้ของคนเสื้อแดง และจะเคียงข้างต่อสู้ไปกับพรรคเพื่อไทย จนแลนด์สไลด์เอาชนะเผด็จการให้จงได้” ผู้อำนวยการครอบครัวเพื่อไทย กล่าว. – สำนักข่าวไทยFacebookFacebookXTwitterLINELineดูข่าวเพิ่มเติมAreewanบัตรคนจนปราศรัยใหญ่สุรินทร์เพื่อไทยแพทองธารแลนด์สไลด์ข่าวที่เกี่ยวข้องหนึ่งในแก๊งคอลเซ็นเตอร์โขกศีรษะตัวเองกับกำแพงห้องขังค้นแหล่งพัก-ทำพาสปอร์ตปลอม แก๊งคอลเซ็นเตอร์ธ.ก.ส.เร่งขับเคลื่อนมาตรการรักษาเสถียรภาพราคาข้าวเปลือก ปีการผลิต 67/68ตร.-ผอ.รพ.แจงวิสามัญผู้ป่วยคลั่ง ทำตามยุทธวิธีวิสามัญผู้ป่วยผ่าไส้ติ่ง คลั่งคว้าขวานไล่ฟันคนในโรงพยาบาล",https://tna.mcot.net/politics-1127775
