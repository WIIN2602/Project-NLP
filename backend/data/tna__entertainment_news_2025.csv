title,date,content,link
“ลำไย” เคลียร์ประเด็นมือที่ 3 ขอลองปรับตัวหากันอีกครั้ง,04/03/2568,"4 มี.ค. –ปรับอารมณ์กันแทบไม่ทัน เมื่อวานนี้แฟนๆ ช็อกข่าวปิดฉากรัก 9 ปีล่าสุด “ลำไย” โพสต์ยาวเคลียร์ทุกเรื่อง โดยเฉพาะประเด็นมือที่ 3 หลังโพสต์เลิก ปุ้ย L.กฮ. และจะขอลองปรับตัวเข้าหากันอีกครั้งลำใย ไหทองคำ ออกมาโพสต์ยาว กรณีโพสต์เลิก “ปุ้ย” ยืนยันว่าไม่ได้มีมือที่สาม ปัญหาเรื่องจุกจิกเล็กน้อยที่เป็นปัญหากันมานาน ไม่เกี่ยวกับเรื่องแดนซ์ชาย เรื่องที่เพจต่าง ๆ โพสต์เรื่องลำไยกับแดนซ์ชาย คือคุยกันจริงค่ะ แต่คุยช่วงที่ตกลงกับพี่ปุ้ยว่าลองไปใช้ชีวิตแบบไม่มีกันดูค่ะ และเรื่องนี้จบไปพักใหญ่แล้วค่ะสาเหตุที่โพสต์เลิกกันมาจากปัญหาสะสมเรื่องเล็ก ๆ น้อย ๆ ที่ปรับแก้กันไม่ลงตัวสักที ตามที่เราเคยพูดกันหลายครั้งเกี่ยวกับปัญหาเล็ก ๆ น้อย แต่ก็ยังไม่ลงตัว จนมีช่วงที่พี่ปุ้ยไปทัวร์คอนเสิร์ต แล้วลงไปอยู่ใต้ เราได้ตกลงกันว่าเราลองใช้ชีวิตแบบไม่มีกันดูมั้ย จะได้รู้ว่าจริง ๆแล้วเรายังต้องการกันอยู่หรือเปล่า หรือว่าเราจะคิดถึงกันมั้ยเราอยู่ได้มั้ย ถ้าไม่มีกันอยู่ได้มั้ย ตอนนี้เราอยู่กันเพราะความรักหรือความเคยชินที่มีกันเฉย ๆ แล้วถ้าช่วงที่เราห่างกันไป มีคนเข้ามาแล้วเรารู้สึกโอเคกว่าตอนที่เรามีกันก็บอกกัน เราตกลงกันแบบนี้ ช่วง 5-6 เดือนที่พี่ปุ้ยอยู่ใต้ ไป ๆ มา ๆ บ้าง ถ้าเข้าบ้านส่วนมากจะมาช่วงที่หนูไปงานต่างจังหวัด ระหว่างนี้เราคุยกันน้อยลงจากเดิม แต่ก็ยังถามสารทุกข์สุกดิบกัน และอัปเดตชีวิตกันอยู่เรื่อยจากนั้นมีช่วงที่ลองคุยกับชายที่ชื่อบอส แต่ก่อนจะคุยหนูได้ถามย้ำไปกับพี่ปุ้ยว่าตกลงเรายังไง พี่จะกลับมาอยู่บ้านมั้ย แต่ไม่ได้คำตอบที่ชัดเจนค่ะ ตอบแค่ว่ายังไม่รู้เลย ตอนนี้ปุ้ยกำลังทำบ้านที่ใต้อยู่ หนูก็เลยบอกไปว่างั้นหนูจะลองคุยกับคนอื่นนะคะ พี่ปุ้ยบอกว่าถ้าลองคุยแล้วโอเคหรือไม่โอเคก็บอกนะครับ ตอนนี้ปุ้ยไม่ได้มีใคร แต่ก็ไม่ได้ปิดกั้นและไม่ได้โหยหา ปุ้ยเข้าใจขีวิตวัยรุ่น หลังจากนั้นเราก็คุยกับบอส แต่ก็อัปเดตพี่ปุ้ยบ้างว่าเป็นยังไง พี่ปุ้ยก็รับรู้ค่ะส่วนกรณีที่บอสมีแฟนอยู่แล้วทำไมถึงไปคุยได้ ลำไยบอกว่า เริ่มต้นจากที่บอสเข้ามาทำงานสักพักแล้วเวลากินข้าว หรือทำกิจกรรมต่าง ๆ ร่วมกันในวงด้วยกันแล้วน้องมักจะทะเลาะกับแฟนทางโทรศัพท์บ่อย ๆ จนเกิดการถามกันขึ้นในวง น้องก็เล่าให้ฟังบ้างเรื่องปัญหาที่ทะเลาะกัน และมีวันหนึ่งน้องทักมาหาส่วนตัวจะปรึกษาเรื่องการเต้นบนเวที เพราะมีบางช่วงที่ทะเลาะกับแฟนเพราะการหึงหวงการแสดงบนเวที เราก็รับฟังและให้คำปรึกษา เป็นจุดเริ่มต้นที่ได้พูดคุยกันทางแชต (เราเข้าใจว่าน้องเลิกกันแล้ว แต่จริง ๆ ไม่ได้เลิกกัน)หลังจากนั้นไม่นานแฟนบอสมาเห็นแชตที่คุยกับเราเลยเป็นปัญหา วันนั้นต้องเรียกคนมาเต้นแทนกะทันหัน ตอนนั้นเรางง ๆ ว่าเกิดอะไรขึ้น หลังจากนั้นบอสก็ได้มาบอกความจริงของเรื่องทั้งหมด หนูเลยไปปรึกษาพี่ปุ้ยและทางค่าย ว่ามันเกิดเรื่องแบบนี้ขึ้น ทำยังไงดี และทางแฟนของบอสได้ติดต่อมาที่ค่ายพอดี ก็คุยกันหาตรงกลางกันว่าจะเอายังไงดี จะให้บอสออกจากวง ให้อภัยกันแล้วคบกันต่อ หรือว่าจะเลิกกัน แล้วให้ทางเราทำยังไงได้บ้างให้ซอพต์ต่อความรู้สึกของทุกฝ่ายสรุปได้ว่าแฟนบอสขอเรียกเงิน 10 ล้าน ทางค่ายคิดว่ามันเยอะเกินไป เลยเสนอใหม่ว่าสามารถจ่ายให้ได้ 2 ล้าน น้องผู้หญิงโอเคมั้ย น้องก็ตกลงว่ารับเงิน 2 ล้านไปแล้วต่างคนต่างอยู่ น้องก็จะไปเรียนต่างประเทศ ไม่ได้ติดใจอะไรกันก็แยกย้ายกันไปส่วนบอสที่ต้องทำงานต่อ เพราะต้องทำงานใช้หนี้ที่ทางค่าย หลังจากนั้น หนู พี่ปุ้ย บอส ก็มาคุยกัน พี่ปุ้ยก็คุยกับบอสว่าให้ทำงานใช้หนี้ต่อได้ เป็นอันว่าจบปัญหาตรงนี้ไปหลังจากเรื่องบอสจบไป หนูกับพี่ปุ้ยก็มาเปิดใจคุยกันอีกครั้ง สรุปได้ว่าตอนอยู่ด้วยกันน่าจะโอเคกว่าเลยลองมาปรับกันอีกทีเพราะเดินด้วยกันมาไกลแล้ว และก็ยังมีความผูกพันห่วงใยกันอยู่ จนมาถึงช่วงวันเกิดที่ผ่านมา พี่ปุ้ยรับปากว่าจะมางาน เตรียมชุดเตรียมของเรียบร้อย พอถึงช่วงเป่าเค้กหนูยังไม่เห็นคนที่บ้านมาถึงงานเลย ทั้งแม่ทั้งพี่ปุ้ย หนูเลยโทรไปถามสรุปว่าพี่ปุ้ยบอกว่าปุ้ยไม่ไปแล้ว แล้วก็บอกว่าจะให้คนมาส่งแม่ ซึ่งถึงเวลาเป่าเค้กแล้ว ตอนนั้นจำได้ว่าโกรธมาก ๆ แต่แขกก็มางานเยอะก็เลยปล่อยผ่านไปก่อนหลังจากวันนั้นเราก็เริ่มตึง ๆ กัน คุยกันน้อยลง ทำอะไรนิดหน่อยก็ทะเลาะกันบ่อยขึ้น จนวันที่ได้โพสต์ข้อความลงเฟซบุ๊กก่อนจะโพสต์ได้ถามกันอีกทีว่าเราจะเอายังไง สรุปคือเราปรับกันไม่ได้แล้วใช่มั้ย ต่างคนก็ต่างไม่ยอมกัน น่าจะด้วยอารมณ์บวกกันการประชดประชันกัน พอได้คำตอบก็เลยโพสต์ไปตอนนั้นเลยหลังจากโพสต์ไปไม่นาน พี่ปุ้ยก็โทรมาขอปรับความเข้าใจอีกครั้ง ซึ่งเราทั้งคู่ก็อารมณ์เย็นลงแล้ว สรุปได้ว่าเราขอลองปรับตัวเข้าหากันอีกรอบค่ะ.- สำนักข่าวไทยFacebookFacebookXTwitterLINELineดูข่าวเพิ่มเติมPhet Phunnaphaปุ้ย Lกฮ.ลำใย ไหทองคำลำไยข่าวที่เกี่ยวข้องลำใย ประกาศยุติรัก ปุ้ย Lกฮ. ยันไร้มือที่สาม คุยเข้าใจ จบด้วยดีรมว.พณ.ปลื้มแก้ปัญหาลำไยครบวงจร ดันราคาพุ่งเกษตรกรพอใจปล่อยคาราวานรับซื้อลำไยช่วยชาวสวน พร้อมเล็งเจาะตลาดอินเดียจีนสั่งซื้อลำไยไทยล่วงหน้าแล้วกว่า 14,000 ตันเตรียมมาตรการดูแลลำไยภาคเหนือ เร่งดันส่งออกอินเดียเพิ่ม",https://tna.mcot.net/entertainment-1497199
ลำใย ประกาศยุติรัก ปุ้ย Lกฮ. ยันไร้มือที่สาม คุยเข้าใจ จบด้วยดี,03/03/2568,3 มี.ค. –ช็อกแฟนคลับไม่น้อย เมื่อนักร้องชื่อดัง ลำใย ไหทองคำ ออกมาโพสต์ “โสด” พร้อมแจ้งจบรักกว่า 8 ปีของเธอกับแฟนหนุ่มนักร้องมาดเซอร์ ปุ้ย L.กฮ. ทั้งที่ต่างเป็นรักที่ดีและคอยซัพพอร์ตกันในทุกเรื่อง ส่วนสาเหตุยืนยันว่าไม่มีเรื่องมือที่สามวันนี้ ช่วงสายๆ เฟซบุ๊กของ ลำใย ไหทองคำ ได้โพสต์แจ้งสถานะตัวเองกับคนรัก ปุ้ย L.กฮ ระบุว่า “ขอบคุณทุกคนที่ติดตามมามาตลอด ตอนนี้สถานนะพี่ปุ้ย ลำไยคือโสดนะคะ ไม่มีปัญหาเรื่องมือที่สาม แต่คุยกันแล้วว่าขอจบกันด้วยดี ขอบคุณทุกกำลังใจค่ะ🤍(ไม่ขอตอบคำถามใดๆนะคะ)” ซึ่งปัจจุบันทั้งคู่กำลังสร้างบ้านร่วมกันอีกด้วยขณะที่ ปุ้ย L.กฮ. ก็ตัดสินใจโพสต์ข้อความร่ายยาวความรู้สึกหลังต้องจบความสัมพันธ์ในครั้งนี้ “ขออนุญาตเอารูปสิบปีที่แล้วมาลงนะครับ น้องลำไยไม่เคยมองคนที่ความดังหรือทรัพย์สินเงินทอง น้องลำไยไม่เคยคิดว่าตัวน้องลำไยดังมากๆ แล้วจะต้องเลือกคนใหม่ เราดีต่อกันมาตลอด”“ตอนนี้ถ้าถามผม ผมว่าเราสองคนรักและผูกพันธ์กันมาก ความรักก็ยังอยู่ที่เดิม ผมก็ยังอยู่ที่เดิม น้องลำไยก็อยู่ที่เดิม แต่แค่บางมุมมองอาจจะมองกันไม่เหมือนเดิม ผมเคยบอกน้องลำใยเสมอว่า เรามาเป็นครอบครัว เราไม่ได้มาติดคุก เราสองคนมีอิสระทางความคิดเท่าเทียมกันจะไม่มีคำ เออ ออ ด่าทอสาดเสีย ทำลาย เอาชนะกันเราจะมีแค่ความเข้าใจกัน ““จริงๆ เราเคยคุยเรื่องใช้ชีวิตกันมาสักพักแล้วครับ ว่าถ้าวันนึงต่างคนต่างอยากลองใช้ชีวิตกัน เราจะต้องเป็นแบบไหน และปฏิบัติตัวอย่างไร ก็ได้ตำตอบว่าเราจะดูแลกัน ไปมากันได้เหมือนเดิม ผมก็จะพยายามเข้าบ้านวันที่น้องลำใยไม่อยู่บ้าน ผมก็ทำเท่ห์วางแผนจัดการไว้ให้เรียบร้อย ลูกผู้ชายเอ๋ยปากแล้ว ก็ต้องทำได้ตามวาจา คืนนี้ผมอยู่เชียงใหม่ พรุ่งนี้ผมเล่นพะเยา มะรืนผมกลับบ้าน”“อันดับแรกผมจะต้องเก็บที่นอนลงมานอนห้องข้างล่าง และคิดทบทวนทุกอย่างให้ดีอีกรอบ แล้วจะถามน้องลำใยอีกครั้งว่า เราตกลงแบบนี้จริงๆ ใช่ไหมครับ ถ้าน้องลำใยตอบว่า ค่ะ ผมก็จะขนที่นอนมานอนไกลจากน้องลำไยอีกห้องนึง แล้วก็คิดทบทวนทุกอย่างอีกรอบแล้วผมก็จะถามน้องลำใยอีกว่า เราตกลงแบบนี้จริงๆ ใช่ไหมครับ ถ้าน้องลำใยตอบว่า ค่ะ ผมก็จะขนที่นอนมานอนห้องถัดไปที่ไกลกว่าห้องเดิม แล้วผมก็จะคิดทบทวนอีกรอบแล้วผมก็จะถามน้องลำใยอีกครั้งว่า ตกลงแบบนี้จริงๆ ใช่ไหมครับ ถ้าน้องลำใยตอบว่า ค่ะ รอบนี้ผมก็จะขนที่นอนไปนอนห้องซ้อมแล้วก็จะไม่ถามอะไรอีกเลย”“แต่ทุกๆ คน เชื่อผมนะครับ ทุกอย่างที่เกิดขึ้นมันเป็นธรรมดาของธรรมชาติ ทุกอย่างมีเสื่อม มีดับสลายตามธรรมชาติวางให้ไว อย่าไปแบกไปถือไว้ เมื่อเราเข้าใจ เราจะเบาลง” .- สำนักข่าวไทยFacebookFacebookXTwitterLINELineดูข่าวเพิ่มเติมPhet Phunnaphaปุ้ย L กฮ.ลำใย ไหทองคำข่าวที่เกี่ยวข้อง“ลำไย” เคลียร์ประเด็นมือที่ 3 ขอลองปรับตัวหากันอีกครั้ง,https://tna.mcot.net/entertainment-1496732
ฮือฮา “ลิซ่า” กับซีรีส์เรื่องแรก The White Lotus 3,14/02/2568,14 ก.พ. –“ลิซ่า แบล็กพิงค์” สร้างประวัติศาสตร์อีกครั้ง หลังเข้าร่วมแสดงซีรีส์เรื่อง The White Lotus ซีซั่น 3 และช่วงเย็นที่ผ่านมา “ลิซ่า” พร้อมนักแสดง และผู้กำกับ เดินทางมาเปิดตัวซีรีส์เรื่องนี้ที่ประเทศไทยลิซ่า ลลิษา มโนบาล” หรือ “ลิซ่า Blackpink” สร้างประวัติศาสตร์อีกครั้ง หลังเข้าร่วมแสดงในซีรีย์เรื่อง The White Lotus ซีซั่น 3 ในฐานะนักเเสดงในบทบาท “มุก” โดยเมื่อช่วงเย็นที่ผ่านมา ลิซ่า สวมชุดสีชมพูกลีบบัว เดินทางมาเปิดตัว ซีรีย์เรื่องดังกล่าว ที่ศูนย์การค้าไอคอนสยาม พร้อมเหล่านักแสดง และผู้กำกับของเรื่องโดยก่อนหน้านี้ ลิซ่า ได้ไปเปิดตัวรอบปฐมทัศน์ ที่นครลองเองเจลลิส โดยลิซ่าสวมชุดที่ปักด้วยคริสตัลระยิบระยับ และโดดเด่นด้วยดอกบัวสีทองที่ ลิซ่า ถืออยู่ตลอดงานโชว์ตัว ซึ่งเป็นฝีมือนักออกแบบชาวไทยจากแบรนด์ SARRAN ซึ่งตั้งแต่ตัวอย่างหนังปล่อยออก หลายคนต่างตั้งตารอติดตามว่าเรื่องราวของ The White Lotus ซีซั่น 3 โดยเฉพาะบทบาท มุก ที่ ลิซ่า แสดงนี้จะเป็นอย่างไรแฟนๆ ของลิซ่า รอติดตาม ผลงานการแสดงครั้งแรกของเธอได้ ใน The White Lotus ซีซั่น 3 จะออกอากาศในวันที่ 17 กุมภาพันธ์นี้.-สำนักข่าวไทยFacebookFacebookXTwitterLINELineดูข่าวเพิ่มเติมChanakarn RojnarakThe White Lotus 3ลิซ่าลิซ่า แบล็กพิงค์ข่าวที่เกี่ยวข้อง“ลิซ่า” จะขึ้นโชว์บนเวทีออสการ์ปีนี้เกาะสมุยคึกคัก แห่เที่ยวตามรอย “ลิซ่า” ในซีรีส์ The White Lotus Season 3แห่เที่ยวตามรอย “ลิซ่า” ในซีรีส์ ยอดจองโรงแรมพุ่งนายกฯ ตื่นเต้นข่าวเชิญ “ลิซ่า” เคาท์ดาวน์ไทยนายกฯ เผย “ลิซ่า” จ่อขึ้นเวทีงานเคาท์ดาวน์ไอคอนสยาม,https://tna.mcot.net/entertainment-1489119
