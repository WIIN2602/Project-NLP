title,date,content,link
"ตรวจสอบรายชื่อ มินิ วปอ. รุ่น 2 รุ่นน้องแพทองธาร พบมีทั้งทายาทนักการเมือง, สส., นักร้อง, นักธุรกิจ",31 มกราคม 2025,"วานนี้ (30 มกราคม)เว็บไซต์สถาบันวิชาการป้องกันประเทศประกาศรายชื่อ 224 คนผู้มีสิทธิ์เข้ารับการฝึกอบรมหลักสูตรการป้องกันราชอาณาจักร สำหรับผู้บริหารแห่งอนาคต (วปอ.บอ.) รุ่นที่ 2 โดยมีรายชื่อ เช่นชลัฐ รัชกิจประการ สส. แบบบัญชีรายชื่อ พรรคภูมิใจไทย บุตรชายของ พิพัฒน์ รัชกิจประการ รัฐมนตรีว่าการกระทรวงแรงงาน, ชาครีย์ ลาภบุญเรือง นักร้องนำวง Musketeers, ธงธรรม เวชยชัย บุตรชายของ ภูมิธรรม เวชยชัย รัฐมนตรีว่าการกระทรวงกลาโหม, ปณกานต์ ราชสีห์ เลขานุการประธานกรรมการตรวจเงินแผ่นดิน, พิชชารัตน์ เลาหพงศ์ชนะ สส. แบบบัญชีรายชื่อ พรรครวมไทยสร้างชาติจิรายุส ทรัพย์ศรีโสภา ผู้ก่อตั้งและประธานเจ้าหน้าที่บริหาร บริษัท บิทคับ แคปปิตอล กรุ๊ป โฮลดิ้งส์ จำกัด, รัฐ คลังแสง บุตรชายของ สุทิน คลังแสง สส. พรรคเพื่อไทย อดีตรัฐมนตรีว่าการกระทรวงกลาโหม, ญาณิกา เทียนทอง ภรรยา สรวงศ์ เทียนทอง รัฐมนตรีว่าการกระทรวงการท่องเที่ยวและกีฬาพราวพุธ ลิปตพัลลภ บุตรสาวของ สุวัจน์ ลิปตพัลลภ อดีตรองนายกรัฐมนตรี, สรรเพ็ชญ ศรีสวัสดิ์ บุตรชายของอดีตประธานสภาอุตสาหกรรมท่องเที่ยวแห่งประเทศไทย, อิสริยะ คูหาเปรมกิจ ทายาทคนกลางของครอบครัวคูหาเปรมกิจ เจ้าของธุรกิจค้าทองคำแท่ง, ณณัฏฐ์ หงษ์ชูเวช รองเลขาธิการนายกรัฐมนตรีฝ่ายการเมือง, เอกวรัญญู อัมระปาล โฆษกของกรุงเทพมหานครพิมพ์ศิริ จีนะวิจารณะ บุตรบุญธรรมของ กฤษฎา จีนะวิจารณะ อดีตปลัดกระทรวงการคลัง, ไพโรจน์ ชัยจีระธิกุล อุปนายกสมาคมโลจิสติกส์และขนส่งภาคใต้, อดิทิพ ภาณุพงศ์ หลานปู่ของ อรุณ ภาณุพงศ์ รัฐมนตรีช่วยว่าการกระทรวงการต่างประเทศ และรัฐมนตรีประจำสำนักนายกรัฐมนตรี ในรัฐบาล พล.อ. เปรม ติณสูลานนท์ และ อาชวิน สีตบุตร อดีตผู้สมัคร สก. เขตคลองสาน พรรคพลังประชารัฐสำหรับเป้าหมายของหลักสูตรนั้น เพื่อมุ่งส่งเสริมให้ผู้บริหารรุ่นใหม่ ทั้งจากส่วนราชการ ภาคเอกชน และบุคคลทั่วไป มีจิตสำนึกตระหนักถึงภัยคุกคามในมิติต่างๆ ที่มีผลต่อความมั่นคงแห่งชาติ และเข้ามามีบทบาท มีส่วนร่วม หรือให้การสนับสนุนภาครัฐที่เกี่ยวข้องในการบริหารจัดการปัญหาที่กระทบต่อความมั่นคงในขอบเขตที่พึงกระทำได้ทั้งนี้ คาดว่าจะเปิดเรียนเดือนกุมภาพันธ์-กรกฎาคม 2568 รวม 438 ชั่วโมง เรียนสัปดาห์ละ 1 วัน (วันศุกร์) เวลา 13.00-20.00 น. ไม่นับช่วงเดินทางดูงาน ที่สำคัญหลักสูตรนี้มีการไปศึกษาสภาวะแวดล้อมตามประเด็นปัญหาความมั่นคงร่วมสมัยทั้งภายในและต่างประเทศเช่นเดียวกับ วปอ. ด้วย โดยหลักสูตรนี้เรียนฟรี แต่อาจมีการเก็บเงินในแต่ละรุ่นกันเอง เพื่อใช้ในกิจกรรมรุ่นอย่างไรก็ตาม สำหรับหลักสูตร มินิ วปอ. ในรุ่นที่ 1 แพทองธาร ชินวัตร นายกรัฐมนตรี เคยเข้าร่วมเรียนในหลักสูตรนี้ด้วยตรวจสอบรายชื่อผู้มีสิทธิ์สัมภาษณ์ทั้ง 224 คนhttps://www.thaindc.org/attachments/view/?attach_id=402283",https://thestandard.co/mini-ndc-batch-2-participants/
นายกฯ รับสายทูตไทยที่อิสราเอล เผยตัวประกัน 5 คนไทย ถูกปล่อยตัวจากกาซาแล้ว,30 มกราคม 2025,"วันนี้ (30 มกราคม) แพทองธาร ชินวัตร นายกรัฐมนตรี โพสต์ข้อความผ่านเฟซบุ๊ก ระบุว่า ดิฉันมีความยินดีอย่างยิ่งที่ได้รับแจ้งจากท่านทูตไทยที่อิสราเอลเมื่อครู่ ยืนยันว่าตัวประกันคนไทย 5 คน ได้รับการปล่อยตัวออกจากกาซาแล้ว ซึ่งเป็นสิ่งที่ทางรัฐบาลได้ดำเนินการผลักดันต่อเนื่อง และเราทุกคนรอคอยมานานค่ะแพทองธารระบุอีกว่า รัฐบาลไทยขอขอบคุณทุกฝ่ายที่เกี่ยวข้อง โดยเฉพาะกาตาร์, อียิปต์, อิหร่าน, ตุรกี, สหรัฐฯ และมิตรประเทศ รวมทั้งสภากาชาดสากล สำหรับความช่วยเหลือทุกอย่าง และขอขอบคุณอิสราเอลที่ช่วยดูแลอำนวยความสะดวกให้คนไทยทั้ง 5 คนในการเดินทางกลับประเทศขณะเดียวกัน แพทองธารยังระบุด้วยว่า ดิฉันสั่งการหน่วยงานไทยที่เกี่ยวข้องให้เร่งประสานงานกับฝ่ายอิสราเอล เพื่อให้พวกเขาได้เดินทางกลับไทยอย่างปลอดภัย โดยดิฉันมอบหมายให้ท่าน รมว.ต่างประเทศเดินทางไปอิสราเอลเพื่อกำกับดูแลให้ทั้ง 5 ท่านได้กลับสู่อ้อมกอดของครอบครัวโดยเร็ว“ดิฉันหวังเป็นอย่างยิ่งว่าคนไทยที่ยังคงเหลืออยู่ในกาซาจะถูกปล่อยตัว และกลับบ้านได้อย่างปลอดภัยเช่นกันค่ะ” แพทองธารระบุ",https://thestandard.co/thai-pm-confirms-release-of-5-hostages/
ทักษิณเยือนเชียงใหม่ซ้ำ ขอคะแนนให้นายก อบจ. เพื่อไทย ขอทำงานจนประชาชนมีความสุขก่อนค่อยไปเที่ยว,29 มกราคม 2025,"วันนี้ (29 มกราคม) ทักษิณ ชินวัตร อดีตนายกรัฐมนตรี ในฐานะผู้ช่วยหาเสียงพรรคเพื่อไทย ลงพื้นที่ช่วย พิชัย เลิศพงศ์อดิศร ผู้สมัครนายกองค์การบริหารส่วนจังหวัด (อบจ.) เชียงใหม่ พรรคเพื่อไทย หาเสียงที่สนามกีฬาฝาง อำเภอฝาง จังหวัดเชียงใหม่ ซึ่งถือเป็นการลงพื้นที่หาเสียงนายก อบจ.เชียงใหม่ ซ้ำเป็นครั้งที่ 2ทักษิณเริ่มต้นการปราศรัยว่า ดีใจมากที่ได้มาพบกับประชาชนชาวเชียงใหม่ที่อำเภอฝาง เพราะไม่ได้เดินทางมานานมาก และได้พูดคุยกับนายก อบจ.เชียงใหม่ ให้พัฒนาถนนมายังอำเภอฝางให้เป็น 4 เลน ได้พูดคุยกับรัฐมนตรีว่าการกระทรวงคมนาคมให้แก้ปัญหาถนนที่มายังอำเภอฝางที่คดเคี้ยวด้วยการเจาะอุโมงค์ ย่นระยะเวลาให้สั้นลงทักษิณยังย้ำว่า เทศกาลตรุษจีนให้ประชาชนใส่เสื้อสีแดงและกินส้มให้ได้ เพราะการเลือกตั้งคราวที่แล้วที่ตนเองไม่ได้อยู่ในประเทศ และชาวเชียงใหม่คงรอไม่ไหว ไปเลือกพรรคส้ม 7 คนจาก 10 คน ฉะนั้นคราวนี้กลับมาแล้ว ขอทวง สส. เชียงใหม่ คืนทั้งหมด และ 17 ปีที่จากไปต่อจากนี้จะขอทำงานคืนให้กับชาวเชียงใหม่ทักษิณกล่าวถึงการแก้ไขปัญหาเศรษฐกิจว่า ขณะนี้โอกาสทางเศรษฐกิจเป็นเรื่องที่สำคัญที่สุด ซึ่งรัฐบาลพยายามสร้างโอกาสให้ประชาชนมีรายได้ โดยเฉพาะ Soft Power พร้อมย้ำถึงการแก้ไขปัญหายาเสพติดที่รัฐบาลตั้งใจว่าปีนี้ยาเสพติดกับคอลเซ็นเตอร์จะต้องหมดไป และหลังจากนี้จะมีความร่วมมือกับเมียนมา กัมพูชา และจีน ในการแก้ปัญหาดังกล่าว เพราะบ้านเมืองขาดการบริหารมานาน เมื่อตนเองกลับมาแล้ว ก็อยากจะช่วยให้ประชาชนพ้นทุกข์ สร้างโอกาสทางเศรษฐกิจ และพัฒนาในสิ่งที่พัฒนาได้ โดยเฉพาะอำเภอฝางที่ไกลทั้งตัวเมืองเชียงใหม่และจังหวัดเชียงราย โดยเฉพาะถนนและการคมนาคมส่วนปัญหาราคาหอมและกระเทียมตกนั้นทักษิณบอกว่า เป็นเพราะมีการลักลอบนำเข้าจากต่างประเทศ ดังนั้นหลังจากนี้รัฐบาลจะต้องจัดการให้ผลผลิตที่นำเข้าจากต่างประเทศให้เสียภาษีให้ถูกต้อง ไม่ให้มีการลักลอบ และราคาผลผลิตสินค้าเกษตรในประเทศก็จะสามารถสู้ได้ทักษิณยังเปิดด้วยเผยด้วยว่า ใน 2 สัปดาห์นี้จะมีนางแบบระดับโลกมาพบ ซึ่งตนเองอยากให้เด็กไทยอายุ 14-15 ปีที่ไม่ได้ผ่านการศัลยกรรม ใช้ความงามธรรมชาติแบบคนไทยไปฝึกเป็นนางแบบ-นางงามระดับโลก เพื่อสร้างรายได้ให้กับตนเองและครอบครัว“ผมไม่ได้มาฝางนาน ที่นานส่วนหนึ่งก็คือเขาเอาผมไปไว้เมืองนอก กลับมาแล้วยังไปไว้โรงยา เพิ่งจะได้ออกมาเห็นเดือนเห็นตะวัน พอมาเห็นพี่น้องจำนวนมากแล้วปลื้มใจ ม่วนอกม่วนใจ” ทักษิณกล่าวทักษิณยังทิ้งท้ายด้วยว่า เมื่อครั้งอยู่ต่างประเทศ ได้เขียนจดหมายมาขอชาวเชียงใหม่ให้ลงคะแนนให้พิชัยจนได้ 400,000 คะแนน คราวนี้เดินทางมาเอง ขอให้ได้มากกว่านั้น“ทักษิณมาเอง มาปราศรัยเอง มาขอเอง แล้วแพ้ อายขนาดเลยเน้อ แทนที่หน่อไม้จะไปใส่ปี๊บ ต้องเอาปี๊บมาคุมหัวแทน พี่น้องต้องช่วยเน้อ รักษาหน้ากันหน่อยเนอะ รักษามือไม้มาทำงานให้กับผม ผมจะได้แก้ปัญหาให้พี่น้อง และเราจะเจอกันบ่อยๆ ถนนยังไม่เสร็จก็จะมาจนเสร็จ จะมาเยี่ยมจนพี่น้องรวย ผู้หญิงงาม ผู้ชายหล่อ มีความสุขกันหมดแล้ว ผมก็ค่อยไปเที่ยวได้แล้วตอนนั้น ตอนนี้ขอทำงานก่อน” ทักษิณกล่าว",https://thestandard.co/thaksin-chiang-mai-pichai-2/
10 จังหวัดที่ใช้งบประมาณรวมในการเลือกตั้ง อบจ. ปี 2568 มากที่สุด,28 มกราคม 2025,THE STANDARD ชวนพิจารณา 10 จังหวัดที่ใช้งบประมาณไปกับการเลือกตั้งองค์การบริหารส่วนจังหวัด (อบจ.) ที่จะมีขึ้นในวันที่ 1 กุมภาพันธ์ 2568 มากที่สุดโดยงบประมาณดังกล่าวเป็นประมาณการรายจ่าย ไม่ใช่รายจ่ายจริง ซึ่ง Rocket Media Lab รวบรวมจากรายงานประมาณการรายจ่ายในข้อบัญญัติงบประมาณปี 2568 ของ อบจ. ทั่วประเทศไม่รวม อบจ.แม่ฮ่องสอน ที่ไม่ตั้งงบในการเลือกตั้งอบจ.ปี 2568 และ อบจ.กำแพงเพชร บึงกาฬ เลย และสมุทรสาคร ที่ไม่ตั้งค่าตอบแทนเจ้าหน้าที่ในการเลือกตั้งภาพประกอบ:นิสากร ฤทธาภัย,https://thestandard.co/top-10-provinces-election-spending-2568/
ทำความเข้าใจองค์ประกอบและหน้าที่สำคัญขององค์การบริหารส่วนจังหวัด,27 มกราคม 2025,THE STANDARD ชวนทำความเข้าใจองค์ประกอบและภารกิจที่สำคัญขององค์การบริหารส่วนจังหวัด ก่อนไปเลือกตั้งในวันที่ 1 กุมภาพันธ์นี้ภาพประกอบ:ธิดามาศ เขียวเหลือ,https://thestandard.co/pao-structure-info/
‘รวมไทยสร้างชาติ’ ขอบคุณทุกความไว้วางใจ ส่งพรรคขึ้นอันดับ 1 พรรคการเมืองที่ได้เงินอุดหนุนมากที่สุด ปี 2568,26 มกราคม 2025,"วันนี้ (26 มกราคม) อัครเดช วงษ์พิทักษ์โรจน์ สส. ราชบุรี เขต 4 และโฆษกพรรครวมไทยสร้างชาติ เปิดเผยว่า พรรครวมไทยสร้างชาติขอขอบคุณประชาชนทุกท่านที่ร่วมสนับสนุนพรรค ส่งผลให้ได้รับการจัดสรรเงินอุดหนุนจากกองทุนเพื่อการพัฒนาพรรคการเมือง ประจำปี 2568 โดยพรรครวมไทยสร้างชาติได้รับเงินอุดหนุนมาเป็นอันดับ 1 ด้วยจำนวนเงิน 17,934,107.84 บาทพีระพันธุ์ สาลีรัฐวิภาค หัวหน้าพรรครวมไทยสร้างชาติ ในฐานะรองนายกรัฐมนตรี และรัฐมนตรีว่าการกระทรวงพลังงาน, เอกนัฏ พร้อมพันธุ์ เลขาธิการพรรครวมไทยสร้างชาติ ในฐานะรัฐมนตรีว่าการกระทรวงอุตสาหกรรม พร้อมด้วย สส. และสมาชิกพรรครวมไทยสร้างชาติทุกคน ขอขอบคุณประชาชนทุกคนที่ร่วมอุดหนุนภาษีให้กับพรรครวมไทยสร้างชาติ ซึ่งแสดงถึงความไว้วางใจ ความเชื่อมั่น และความศรัทธาที่มีต่อพรรคทั้งนี้ พรรคจะมุ่งมั่นทำหน้าที่ทั้งในส่วนของ สส. ในฐานะฝ่ายนิติบัญญัติในสภาผู้แทนราษฎร และในส่วนของรัฐมนตรี ในฐานะฝ่ายบริหาร อย่างสุดกำลังความสามารถ รวมทั้งจะพัฒนาพรรครวมไทยสร้างชาติให้เติบโตเข้มแข็ง เป็นที่มุ่งหวังพึ่งพาของพ่อแม่พี่น้องประชาชนต่อไป ที่สำคัญพรรคจะขอยืนหยัดรักษาผลประโยชน์ให้กับประเทศชาติและพ่อแม่พี่น้องคนไทยทุกคน โดยเฉพาะในส่วนของพลังงานและอุตสาหกรรมไทยที่พรรคมีหน้าที่รับผิดชอบดูแลหลักในรัฐบาลอัครเดชกล่าวย้ำว่า จากสิ่งต่างๆ ในปัจจุบันเป็นเครื่องสะท้อนให้เห็นว่า พี่น้องประชาชนให้ความเชื่อมั่นและเชื่อใจพรรครวมไทยสร้างชาติ ทั้งในส่วนของการทำงานในด้านพลังงานและอุตสาหกรรม รวมถึงบทบาทของ สส. ในสภา ที่แสดงจุดยืนชัดเจนในการทำงานผ่านร่างกฎหมายต่างๆ เช่น ร่างพระราชบัญญัติ (พ.ร.บ.) ภาษีสรรพสามิต หรือ พ.ร.บ.สุรารวมไทย ที่ช่วยทลายทุนผูกขาด, ร่าง พ.ร.บ.การแข่งขันทางการค้า ที่มุ่งปกป้องผู้บริโภคและผู้ประกอบการชาวไทย พ.ร.บ.การศึกษาแห่งชาติ ที่จะสร้างการศึกษาที่ตอบโจทย์พื้นที่ ผู้ประกอบการ และผู้เรียน และร่างกฎหมายอื่นๆ ที่กำลังดำเนินการอย่างต่อเนื่องขณะที่เอกนัฏกล่าวขอบคุณประชาชนและสมาชิกพรรครวมไทยสร้างชาติทุกคนที่ร่วมสนับสนุน ร่วมให้กำลังใจ และร่วมยืนหยัดเคียงข้างกับพรรครวมไทยสร้างชาติ จนทำให้พรรครวมไทยสร้างชาติได้รับเงินอุดหนุนจากกองทุนเพื่อการพัฒนาพรรคการเมืองมาเป็นอันดับ 1 แสดงให้เห็นว่าพรรคยังมีคะแนนนิยมเพิ่มขึ้นต่อเนื่องอย่างเห็นได้ชัดเอกนัฏกล่าวต่อว่า ตนขอขอบคุณทุกกำลังใจที่ส่งมาให้ในทุกช่องทาง ซึ่งตนได้อ่านทุกข้อความ และขอยืนยันว่าจะมุ่งมั่นเดินหน้าทำงานอย่างต่อเนื่อง เพื่อพัฒนาประเทศชาติและเพื่อประโยชน์ของพ่อแม่พี่น้องคนไทยทุกคน โดยในกระทรวงอุตสาหกรรม ตนมีทีมการเมืองที่หนักแน่นเข้มแข็ง และมีข้าราชการกระทรวงอุตสาหกรรมที่ต้องขอขอบคุณข้าราชการทุกคนที่ช่วยกันขับเคลื่อนงานตามนโยบาย ‘รื้อ ลด ปลด สร้าง’ อย่างมุ่งมั่นทั้งการรื้ออุตสาหกรรมเถื่อนที่ทำผิดกฎหมาย ลักลอบทิ้งกากอุตสาหกรรม ผลิตของด้อยคุณภาพ ทำธุรกิจอย่างไร้ความรับผิดชอบ และทำร้ายชีวิตคนไทยและเศรษฐกิจประเทศไทยลดมลภาวะผ่านการออกมาตรการลดการเผาอ้อย, การติดตั้งอุปกรณ์ CEMs เพื่อมอนิเตอร์และลดการปล่อยมลพิษสู่อากาศปลดล็อกข้อจำกัดทางกฎหมาย ขั้นตอนที่เป็นภาระกับผู้ประกอบการ เริ่มต้นด้วยการยกเลิกการขออนุญาตโรงงาน (รง.4) สำหรับการติดตั้งโซลาร์รูฟท็อป ตามด้วยการออกร่าง พ.ร.บ.โซลาร์ และร่าง พ.ร.บ.โรงงานและสร้างอุตสาหกรรมเศรษฐกิจใหม่ เพิ่มมูลค่า จัดระบบให้สะดวก สะอาด โปร่งใส ด้วยกติกาที่มีมาตรฐาน และการร่าง พ.ร.บ.จัดการกากอุตสาหกรรมใหม่ ตั้งกองทุนอุตสาหกรรมยั่งยืน ช่วยธุรกิจโดยเฉพาะ SMEs ไทยให้ปรับตัวสู่ความยั่งยืนได้“ผมต้องขอขอบคุณพ่อแม่พี่น้องและสมาชิกพรรครวมไทยสร้างชาติทุกคนที่ช่วยกันขับเคลื่อนงานการเมืองอย่างสร้างสรรค์ จนทำให้คะแนนนิยมพรรคเพิ่มขึ้น และล่าสุดได้เป็นพรรคที่ได้รับเงินอุดหนุนจากกองทุนเพื่อการพัฒนาพรรคการเมืองมากที่สุดเป็นอันดับ 1” เอกนัฏกล่าว",https://thestandard.co/utnp-top-funded-party-2568/
ภัทรพงษ์เผย กมธ.อากาศสะอาด เห็นชอบ นายก อบจ. นั่งประธานคณะกรรมการระดับจังหวัด เป็นผู้นำแก้ฝุ่นตามข้อเสนอพรรคประชาชน,25 มกราคม 2025,วันนี้ (25 มกราคม) ภัทรพงษ์ ลีลาภัทร์ สมาชิกสภาผู้แทนราษฎร พรรคประชาชน ในฐานะคณะกรรมาธิการวิสามัญพิจารณาร่างพระราชบัญญัติบริหารจัดการเพื่ออากาศสะอาด พ.ศ. ….โพสต์ข้อความผ่านเฟซบุ๊ก ‘Phattarapong Leelaphat – ภัทรพงษ์ ลีลาภัทร์’ ถึงกรณีที่ กมธ.อากาศสะอาด เห็นชอบ นายก อบจ. นั่งประธานคณะกรรมการระดับจังหวัด ระบุว่า“สำเร็จแล้วครับ​ ก้าวแรกของการกระจายอำนาจแก้ปัญหาฝุ่น ‘นายก อบจ.’ เป็นผู้นำแก้ปัญหาฝุ่นระดับจังหวัด​ เราทุกคนจะมีสิทธิเลือกคนที่จะมาแก้ปัญหาฝุ่นในจังหวัดของพวกเรา“จากที่ผมได้ประชุม กมธ.อากาศสะอาด ในวันศุกร์ที่ผ่านมาได้มีวาระการลงมติเลือกตำแหน่ง ‘ผู้นำแก้ปัญหาฝุ่นระดับจังหวัด’ หรือประธานคณะกรรมการอากาศสะอาดจังหวัด โดยมีร่างของพรรคประชาชนที่เสนอให้นายกองค์การบริหารส่วนจังหวัดเป็นประธาน และมีร่างของคณะรัฐมนตรีที่เสนอให้ผู้ว่าราชการจังหวัดเป็นประธาน“ผลการลงมติของ กมธ.อากาศสะอาด เสียงส่วนใหญ่เห็นชอบให้นายก อบจ. นั่งหัวโต๊ะเป็นประธานกรรมการอากาศสะอาดจังหวัดครับ ถือเป็นข่าวดี เป็นก้าวแรกของการกระจายอำนาจสู่ท้องถิ่น“หนึ่งในหลักการสำคัญของ พ.ร.บ. นี้ที่พวกเราตั้งใจคือ หลักการกระจายอำนาจให้กับท้องถิ่น คนที่รู้จักพื้นที่ของตนเองดีที่สุด การันตีการทำงานต่อเนื่องอย่างน้อย 4 ปี และมาจากการเลือกตั้งของประชาชน การที่กฎหมายกำหนดให้นายก อบจ. เป็นประธานคณะกรรมการ จึงสะท้อนหลักการที่เป็นรากฐานของ พ.ร.บ. ฉบับนี้ที่ให้ท้องถิ่นมีบทบาทจัดการมลพิษทางอากาศในพื้นที่ชัดเจนมากขึ้น“แม้จะมีข้อกล่าวอ้างจาก กมธ. เสียงข้างน้อย ที่ว่าผู้ว่าฯ ควรเป็นประธานคณะกรรมการอากาศสะอาดจังหวัด เพราะมีอำนาจสั่งการหน่วยราชการส่วนภูมิภาคให้แก้ปัญหาฝุ่นได้นั้น ก็เป็นข้อกล่าวอ้างที่ไม่ถูกต้อง เนื่องจากผู้ว่าฯ มีอำนาจดังกล่าวอยู่แล้วโดยไม่ต้องอาศัยกฎหมายฉบับนี้“อีกทั้งการใช้อำนาจของคณะกรรมการจังหวัดมีลักษณะเป็นการใช้อำนาจแบบองค์กรกลุ่ม แม้นายก อบจ. จะเป็นประธาน ก็ไม่กระทบต่อการปฏิบัติตามของหน่วยงานส่วนภูมิภาคหรือส่วนกลาง เพราะหน่วยงานเหล่านั้นต้องผูกพันต่อมติของคณะกรรมการด้วยผลของกฎหมายตาม พ.ร.บ. นี้อยู่แล้ว ไม่ใช่การอาศัยอำนาจสั่งการจากผู้ว่าฯ และใน พ.ร.บ. ฉบับพรรคประชาชนนี้เราก็ระบุให้ผู้ว่าฯ เป็นผู้กำกับติดตามการทำงานของคณะกรรมการจังหวัดที่มีนายก อบจ. เป็นประธานอยู่ด้วยครับ“ถือเป็นความสำเร็จก้าวแรกของการกระจายอำนาจเพื่อแก้ปัญหาฝุ่นพิษ PM2.5 เพราะฉะนั้นในวันที่ 1 กุมภาพันธ์นี้ พวกเรามีโอกาสที่จะเลือกตั้งทั้ง​นายก อบจ. และคนที่จะเป็น​ผู้นำในการแก้ปัญหาฝุ่นในจังหวัดของพวกเรา“อย่างไรก็ตาม นี่เป็นเพียงความสำเร็จก้าวแรกในชั้น กมธ. เท่านั้น​ ฝากประชาชนทุกคนติดตามกฎหมายฉบับนี้กันต่อ​ครับ เพื่อไม่ให้หลักการกระจายอำนาจที่เป็นจุดสำคัญในการแก้ปัญหาฝุ่นถูกตัดทอนไปในการพิจารณากฎหมายชั้นต่อไปครับ”อ้างอิง:https://www.facebook.com/share/p/1DBGS1aE1R/,https://thestandard.co/clean-air-committee-pao-chief/
เอ็กซ์คลูซีฟข้ามทวีปกับ ‘แพทองธาร’ งาน World Economic Forum 2025 พาไทยปักธงเวทีโลก,24 มกราคม 2025,"นับเป็นครั้งแรกของ แพทองธาร ชินวัตร นายกรัฐมนตรีคนที่ 31 ของประเทศไทย ในการเข้าร่วมการประชุม World Economic Forum Annual Meeting 2025 ณ เมืองดาวอส สมาพันธรัฐสวิสที่ถือเป็นสุดยอดการประชุมประจำปีที่รวมตัวผู้นำและนักธุรกิจจากทั่วทุกมุมโลก เพื่อแลกเปลี่ยนและนำเสนอแนวคิด รวมถึงสร้างความร่วมมือในการกำหนดทิศทางของโลกในอนาคต ตั้งแต่วันที่ 20-24 มกราคม 2025ท่ามกลางนโยบายกำแพงภาษีของ โดนัลด์ ทรัมป์ และสงครามการค้าจีน-สหรัฐอเมริกา THE STANDARD ร่วมพูดคุยกับนายกรัฐมนตรีถึงจุดยืนของไทย พร้อมเปิดใจความรู้สึกที่มีต่อเสียงวิจารณ์การรับมือฝุ่น PM2.5 ข้ามประเทศเยือนเมืองดาวอสครั้งแรก มีภารกิจและเป้าหมายมาทำอะไร?แพทองธารอธิบายว่า งาน World Economic Forum เป็น Private Sector ที่ทั้งภาครัฐและเอกชนมาเจอกัน นักธุรกิจชั้นนำของทุกประเทศทั่วโลกมาเจอกันเป็น Multi-Stakeholders เพื่อจะเซ็ตเทรนด์ของโลกว่าปีนี้โลกสนใจอะไร มันกำลังหมุนไปทางไหน โฟกัสอะไรเป็นพิเศษ ซึ่งงานแบบนี้มีหนึ่งครั้งต่อปี ถ้าเป็นรัฐบาลมาได้ แต่เอกชนที่จะเข้ามายากมาก จะเห็นได้ว่าทุกคนห้อยบัตรและแบ่งแยกสีห้ามเข้าโซนไหน ซึ่งเป็นโอกาสที่ดีมากที่ประเทศของเราได้มา โดยเฉพาะประเทศที่มีผู้นำใหม่ ซึ่งตัวดิฉันคือผู้นำใหม่ ปีที่แล้วเป็น เศรษฐา ทวีสินแพทองธารย้ำว่า การเข้าร่วมประชุม World Economic Forum เป็นการเพิ่มโอกาสให้กับประเทศไทย โดยเฉพาะการมาด้วยตำแหน่งนายกรัฐมนตรี ทำให้ทั่วโลกให้ความสนใจ แสดงว่าตัวหลักของประเทศมา ก็จะเข้ามาร่วมพูดคุยกับเรามากขึ้น และส่วนตัวคิดว่าผู้นำควรมาทุกๆ ปี เพราะเป็นการเปิดโอกาสให้กับประเทศ นั่นคือการทำให้เกิดความมั่นใจว่าประเทศต้องการอะไร มุ่งไปสู่อะไร อยากให้การลงทุนแบบไหนเข้าประเทศ ทำให้สามารถกำหนดทิศทางได้ และรู้สึกคุ้มค่าแม้จะมีการประชุมอัดแน่นตลอดทั้งวันอยากให้สรุปว่าหารือกับใครไปแล้วบ้าง อะไรที่สำเร็จแล้ว?วันแรกคุยไป 6 บริษัท คือ Google, Bayer AG, DP World, Coca-Cola, AstraZeneca และ Amazon Web Servicesการมาครั้งนี้เป็นการต่อยอดจากนายกฯ เศรษฐา ที่เคยมา เช่น การหารือกับบริษัท DP World ที่ทำเรื่องแลนด์บริดจ์ ซึ่งเป็นสิ่งที่ใหญ่ที่สุดสำหรับการมาครั้งนี้ ได้หารือในปีที่แล้วและปีนี้มีความคืบหน้าในการหารือ บริษัทก็ทราบว่าในการทำแลนด์บริดจ์จะมีส่วนประกอบเล็กๆ ข้างในอย่างไรบ้าง ซึ่งเขาก็ตกลงมาร่วมมือกับเราแล้ว แต่ยังมีหลายส่วนที่จะเกิดขึ้นและจะต้องมีการทำ Biddingแพทองธารเปิดเผยด้วยว่า “การเกิดขึ้นของแลนด์บริดจ์มาแน่ แต่ว่าจะมาในรูปแบบที่เอื้อประโยชน์กับประชาชนมากที่สุด ตอนนี้อยู่ในช่วงที่เรากำลังศึกษาว่าแบบไหนกระทบแบบไหน หรือว่ากับประเทศไหนจะเป็นอย่างไร ต้องคุยระหว่างประเทศด้วย นี่คือสิ่งสำคัญ”ส่วนการหารือกับบริษัท Google ที่ลงทุนกับเราเรียบร้อยแล้วก็มาอัปเดตกับเราว่า ตอนนี้เริ่มในส่วนของโครงสร้างทุกอย่างแล้ว ได้มีการพูดคุยถึงขั้นตอนถัดไปว่าจะมีการพัฒนาคนของเราอย่างไร ซึ่งเขาบอกเลยว่าจะมีการจัดเป็นคอร์ส ฝึกระหว่างการก่อสร้างโรงงานว่าจะพัฒนาคนของเราควบคู่ไปอย่างไรบ้าง ซึ่งมี 4-5 ข้อที่เขาต้องการ เมื่อกลับไปก็สามารถสานต่อในเรื่องนี้ได้เลยนอกจากนี้ยังได้รับคอนเฟิร์มการลงทุนจาก TikTok ในเรื่อง Data Center เหมือนกับของบริษัท Google ซึ่งค่อนข้างยิ่งใหญ่พอสมควร โดยจะมีการไปเปิดตัวเลขการลงทุนที่เมืองไทยในกิจกรรม Country Strategy Dialogue ได้เปิดอกพูดคุย อยากให้เล่าว่าอะไรคือโจทย์ที่ประเทศไทยต้องแก้ และอะไรคือสิ่งที่ดึงดูดนักลงทุน?แพทองธารระบุว่า บนเวทีพูดว่าประเทศไทยจะไปทางไหน เน้นเรื่องพลังงานสีเขียว (Green Energy) เสร็จแล้วเขาก็ถามเลยว่าภายใต้การนำของคุณมีการเปลี่ยนรัฐบาล มีการเปลี่ยนรัฐมนตรี ความเชื่อมั่นจะเป็นอย่างไรตัวดิฉันก็พูดถึงความเชื่อมั่นว่า ไม่ต้องห่วง ดิฉันจะอยู่ครบเทอม จะอยู่จนจบ เพราะฉะนั้นการลงทุนต้องต่อเนื่อง การเลือกตั้งครั้งต่อไปที่จะเกิดขึ้นจะต้องคำนึงถึงนโยบายที่มีประโยชน์ต่อประชาชน จะต้องมีการสานต่อนโยบาย ซึ่งต้องมี Commitment บางอย่างที่เราก็ต้องกล้าพูดกับเขาว่าคุณลงทุนได้ ไม่ใช่ลงทุน 2 ปีแล้วจากกัน“ไม่มีใครอยากลงทุน 2 ปีแล้วเก็บกระเป๋าไป เขาต้องอยู่ยาว 10 ปี 20 ปี อันนั้นคือสิ่งที่จะเกิดขึ้น ฉะนั้นเราต้องทำให้เขามั่นใจในเรื่องนี้”ถ้ามีการมาลงทุน ไทยมีพลังงานเพียงพอหรือไม่ แพทองธารระบุว่า แน่นอนว่าตอนนี้เรามีบริษัท Google เข้ามาลงทุน Microsoft ลงแล้ว TikTok กำลังจะลงเพิ่ม เราต้องรักษาในเรื่องของพลังงานแน่นอน และวางแผนในเรื่องของคุณภาพคน ทักษะของคนขณะเดียวกันแพทองธารยังแสดงความกังวลว่าหากมี Data Center เข้ามาตั้ง เราจะทำให้มีคนที่มีความรู้เรื่องนี้อย่างไร เพราะว่าหลักสูตรการเรียนของเราไม่ได้มีเรื่องนี้เท่าที่ควรแพทองธารระบุว่า เราจึงได้ดีลกับ Google ที่กำลังจะเข้ามา เพื่อให้ฝึกคนของเราด้วย ซึ่งเป็นเพียงการแก้ปัญหาเฉพาะหน้า เนื่องจากคนของเรายังไม่มีสกิลมากพอและธุรกิจแบบนี้ไม่เคยเกิดขึ้น เป็นแนวทางแบบใหม่เข้ามาเป็นอุตสาหกรรมในอนาคต เขาสามารถฝึกให้เราได้เลย พร้อมย้ำว่า หากมาแข่งธุรกิจอื่น เราก็เก่งเหมือนกัน เพราะคนของเรามีคุณภาพนอกจากนั้นส่วนตัวก็ขอให้บริษัทช่วยฝึกเด็กรุ่นใหม่ ฝึกนักเรียน ขอให้ช่วยทำงานกับมหาวิทยาลัย สอนเนื้องานที่จะทำเพื่อให้เด็กรุ่นต่อไปมีความรู้ในเรื่องนี้“ดิฉันยังวางแผนในเรื่องของการให้ทุนการศึกษาที่เคยประกาศในวันเด็ก ซึ่งตั้งใจเลยว่ามหาวิทยาลัยของเรามีดีจำนวนมาก แต่ในเรื่องของอุปกรณ์ยังไม่ทันคนอื่นเขา รัฐบาลจึงอยากสนับสนุนทุนให้ไปเรียนต่างประเทศ เน้นวิชาพวกนี้ ไม่ใช่วิชาธุรกิจทั่วไป ซึ่งนั่นเป็นงบที่ไม่จำเป็น และหากได้ไปคุยกับบริษัทไหน เขาฝึกคนของเขาอย่างไร ก็อยากให้มาฝึกคนของเราบ้าง” นายกรัฐมนตรีกล่าวทั้งนี้ จะเปิดหลักสูตรระยะสั้นร่วมมือกับมหาวิทยาลัย หรือจะเปิดเป็นหลักสูตรยาว เป็นเทอม หรือมีปริญญา ก็ค่อยว่ากันอีกที เพราะจะต้องหารือกับกระทรวงศึกษาธิการอีกครั้ง แต่เรื่องนี้เป็นเรื่องที่เมื่อไปไหน ส่วนตัวก็จะขอเรื่องนี้ก่อนเสมอ เพราะอยากเตรียมคน“ถึงอย่างไรประเทศเรามาแน่ AI มาทั่วโลก จะไม่มาประเทศเราได้อย่างไร”ในการประชุม World Economic Forum เน้นเรื่องนี้อย่างมาก?การประชุมเน้นเรื่องนี้อย่างมาก รวมถึงเรื่องพลังงานสีเขียว ซึ่งการประชุมแรกของการเป็นนายกรัฐมนตรี ก็เห็นถึงเทรนด์ที่เกิดขึ้น ทุกประเทศทั้งอาเซียนและทั่วโลก เทรนด์กำลังมา ทำให้รู้สึกว่าคนของเราพร้อมแล้วหรือยังเมื่อไปหาข้อมูลเพิ่ม แพทองธารพบว่าข้อมูลแสดงให้เห็นว่าคนยังไม่พร้อม แต่เมื่อไม่พร้อมทำก็จะพยายามอัดความรู้ให้เต็ม และเป็นสิ่งที่ทำให้มุ่งมั่นว่าแม้ตัวนายกรัฐมนตรีไม่อยู่มันก็ได้มีแล้ว คนของเราพร้อมแล้ว นี่คือสิ่งสำคัญมีการพูดคุยกันมากบนเวที World Economic Forum ว่า โดนัลด์ ทรัมป์ ประธานาธิบดีสหรัฐอเมริกา จะออนไลน์เข้ามา อาเซียนหลายประเทศก็ต้องตอบคำถามว่าจะวางตัวอย่างไร แล้วในส่วนของนายกรัฐมนตรีจะนำประเทศไปอย่างไรในสถานการณ์แบบนี้?แพทองธารยืนยันว่า จุดที่ประเทศไทยอยู่เป็นจุดยุทธศาสตร์ที่ดีมาก เรามีเรื่องของทรัพยากรธรรมชาติที่ค่อนข้างพร้อมพอสมควร “เรื่องนี้ดิฉันภาคภูมิใจเวลาไปคุยกับคนอื่น พูดเลยว่าเราพร้อมที่จะเป็นความมั่นคงทางอาหารของโลก เรารู้อยู่แล้วว่าเราเป็นครัวโลก เรามีวัตถุดิบที่ดี เราต้องเอานวัตกรรม เอาเทคโนโลยีเข้าไปจับเรื่องพวกนี้ การถนอมอาหารให้นานขึ้น การเก็บสินค้าต่างๆ ให้นานขึ้น“ดิฉันได้ไปคุยกับประเทศทางตะวันออกกลาง ซึ่งทุกคนชอบสิ่งนี้มาก และอยากให้ประเทศไทยเป็นความมั่นคงทางอาหารของประเทศเขา คุยกันตัวต่อตัวกับผู้นำ บางประเทศไม่ได้สงบสุข จึงต้องมีการจัดเตรียมอาหาร การที่เราเสนอตัวเป็นสิ่งที่ประเทศเขาตอบรับดีมาก“ดังนั้นไทยจึงต้องวางตัวให้ดี ซึ่งส่วนตัวทราบว่าในแต่ละฤดูกาลจะมีสินค้าล้นตลาด ซึ่งเราจะปรับตัวอย่างไรให้สินค้าเราถูกนำไปขาย ซึ่งจะเป็นการช่วยเกษตรกรตั้งแต่พื้นจนถึงขึ้นข้างบน คนกลาง รวมไปถึงคนขายด้วย”แล้วการพูดคุยกับสหรัฐอเมริกาซึ่งเป็นเรื่องใหญ่ หลายคนบอกว่าเราอยู่ใน Trump Risk Index อันดับ 2 ที่มีความเสี่ยงมาก และบนเวที World Economic Forum ก็พูดกันเรื่องนี้ เราจะรับมือกันอย่างไร?แพทองธารกล่าวว่า การที่ทรัมป์ขึ้นมาเป็นผู้นำประเทศ สิ่งหนึ่งที่ผู้นำประเทศต้องคิดคือ จะหาประโยชน์อะไรให้ประเทศตัวเอง เราเป็นคนไทย ประเทศไทยต้องมาก่อน เขาก็เหมือนกันเพราะฉะนั้นเราก็ต้องมองในด้านของข้อมูลว่าเขาเน้นอะไร เขาพูดเสร็จปุ๊บในทีมก็สรุปเลยว่าเกิดอะไรขึ้นบ้าง เขาจะเอาอะไร เขาไม่เอาอะไร อย่างแรกคือเรื่องของการลงทุน เราทราบอยู่แล้วว่าทรัมป์ต้องการดึงดูดเงินลงทุนเข้าประเทศเขาให้มากที่สุด ซึ่งเราก็มีแผนที่จะลงทุนเพิ่มในสหรัฐอเมริกาเช่นกัน แต่เราก็จะต้องสามารถส่งออกของเราได้เหมือนเดิมโดยไม่ติดขัดอะไรต้องมีการพูดคุยกันในเชิงลึกและเตรียมพร้อมตัวเองไว้ก่อนว่าสิ่งที่จะคุยตรงกับเป้าหมายตัวเองหรือไม่ อะไรที่เขา Say Yes อะไรที่เขา Say No ต้องเตรียมข้อมูลไว้มากพอสมควร รวมถึงด้านต่างๆ ที่กำลังจะเกิดขึ้น ได้มีการส่งคนไปพูดคุย แต่ภาพรวมทั้งหมดดิฉันก็ต้องเป็นคนคุยเองเมื่อมีโอกาส ซึ่งสถานทูตไทยก็ขอในเรื่องของการเตรียมเยือนสหรัฐอเมริกาไปแล้ว เพื่อที่จะได้คุยกันเรื่องนี้มากขึ้น“พอทรัมป์ขึ้นปุ๊บ เราเตรียมการมาเรื่อยเลย จริงๆ แล้วมีการพูดคุยมาก่อนหน้านั้นแล้ว แต่ยังไม่รู้ว่าใครจะได้ แต่พอเป็นทรัมป์ก็เป็นแนวนี้เลย”ยากหรือไม่ในการสร้างความสมดุลกับประเทศยักษ์ใหญ่ โดยเฉพาะอีกประเทศคือจีน?แพทองธารระบุว่า ด้วยความที่เราเป็นคนไทย ผ่านมานานแสนนาน ด้วยไทยนี้รักสงบ เราไม่ไปแอนตี้กับใคร เราซัพพอร์ตจีน จีนก็ซัพพอร์ตเรา มีความสัมพันธ์ที่ดีมากๆ และในปีนี้ครบรอบความสัมพันธ์ทางการทูตไทย-จีน 50 ปีกับสหรัฐอเมริกาก็เช่นกัน เรามีความสัมพันธ์ที่ดีเรื่อยมา จึงต้องบาลานซ์ จริงๆ เป็นเรื่องที่ยาก แต่ด้วยความที่เรามีความสัมพันธ์ที่เข้มแข็งมากๆ กับจีน และจีนก็เข้าใจภาพรวมของโลกนี้ การพูดคุยก็เป็นการสนับสนุนซึ่งกันและกัน ซึ่งไม่ใช่ในแนวที่ว่าพูดกับอเมริกาห้ามพูดกับจีน หรือพูดกับจีนห้ามพูดกับอเมริกา มันไม่ได้เป็นอย่างนั้นในฐานะที่เป็นผู้นำประเทศ อะไรที่ทำให้สะดุ้งตื่นในยามดึกมากที่สุด?แพทองธารระบุว่า ด้วยความที่เป็นผู้นำอายุน้อยและเป็นผู้หญิง ทำให้เราเห็นข้อดีอย่างชัดเจนที่ว่า เวลาไปประชุม ASEAN หรือ APEC ง่ายเหลือเกินที่ผู้นำท่านอื่นๆ จะเข้ามาคุยกับเรา และเราก็สามารถเรียนรู้ผู้นำท่านอื่นได้ด้วยเช่นกัน เช่น นายกรัฐมนตรีของมาเลเซียที่ได้มีการพูดคุย ก็พร้อมที่จะสอนเราว่าโลกของเขาต้องเจออะไรบ้าง การมีคอนเน็กชันตรงนี้สามารถคุยกับผู้นำอื่นได้ มันเป็นสิ่งที่ทำให้เราไม่ต้องสะดุ้งตื่นในตอนกลางคืนเราทราบดีว่าหลายประเทศที่เรามีความสัมพันธ์ที่ดีด้วย จริงๆ แล้วเขาก็รักประเทศไทยมายาวนานและพร้อมสนับสนุนเราเช่นกัน เรื่องที่เกิดขึ้นทั่วโลก เราไม่ได้เจอแค่ประเทศเดียว ทั้งโลกกำลังเจอ เพราะฉะนั้นหันซ้ายหันขวาก็เจอกันรู้สึกอย่างไรกับเสียงวิจารณ์บนโลกออนไลน์ โดยเฉพาะช่วงนี้ที่มีปัญหาฝุ่น PM2.5 เข้ามา ที่มีคนบอกว่านายกฯ มาทำอะไรที่นี่ หรือความเป็นผู้หญิงที่มีลูกเล็ก มีอุปสรรคอะไรที่กังวลหรือไม่ที่ทำให้รู้สึกว่าโดนวิจารณ์แล้วรู้สึกไม่ดี?แพทองธารเล่าให้ฟังว่า ต้องบอกให้เข้าใจก่อนว่าในเรื่องของฝุ่นเราทราบและเห็นแล้วว่าฝุ่นมันกำลังจะมา เราเตรียมไว้ตั้งแต่วันแรกที่เป็นนายกรัฐมนตรีเลยด้วยซ้ำ ตั้งแต่ปีที่แล้วว่าเกิดอะไรขึ้นในแต่ละพื้นที่และฝุ่นกำลังจะมา“ฝุ่นไม่ใช่เรื่องเซอร์ไพรส์ของเราว่าทำไมวันนี้มีฝุ่น รัฐบาลทราบอยู่แล้ว เพราะฉะนั้นก่อนมาก็เรียกประชุมหมดแล้ว ทั้งกระทรวงที่เกี่ยวข้อง กระทรวงอุตสาหกรรม กระทรวงเกษตรและสหกรณ์ ให้คุยกับชาวบ้านให้เรียบร้อย ย้ำในพื้นที่นะว่าจะต้องดูเรื่องฝุ่น เราทำแบบนี้หมดแล้ว มากไปกว่านั้นประเทศเพื่อนบ้านในอาเซียนทั้งหมด เราขอความช่วยเหลือทั้งหมดว่าทุกคนร่วมมือกันนะให้มันน้อยลง“แน่นอนวันที่ฝุ่นมันเยอะ มันอยู่ในอากาศ เราไม่สามารถดีดนิ้วให้ฝุ่นหายไปได้ เราเตรียมเท่าที่จะทำได้อย่างเต็มที่ เต็มกำลัง บังเอิญว่าวันที่เรามาที่นี่เป็นช่วงที่ตรงกับช่วงฝุ่นเยอะ เราไม่สามารถเปลี่ยนวันของ World Economic Forum ได้ เพราะฉะนั้นเราต้องสื่อสารไป”นอกจากนี้ยังได้มีการพูดคุยกับ อนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย ว่าให้ลงมือเต็มที่ ซึ่งท่านยังอยู่โรงพยาบาลอยู่ ท่านก็เรียกปลัดและอธิบดีเข้าไปพูดคุยเพื่อสั่งการตามพื้นที่ที่ต้องทำทุกอย่างจริงๆ และค่าฝุ่นก็น้อยลงจากปีที่แล้ว นี่คือสิ่งที่เกิดขึ้นจริง“การมีฝุ่นไม่มีใครชอบหรอก ดิฉันลูกเล็กเข้าใจดี ลูกออกไปเล่นข้างนอกไม่ได้เลยเพราะฝุ่น ไปโรงเรียนก็ไม่ได้เพราะเด็กเกินไป ก็ไม่สามารถดูแลตัวเองในการใส่หน้ากากอนามัยอย่างเคร่งครัด เราก็ให้อยู่บ้าน ทำสุดความสามารถ”ข้อวิจารณ์ต่างๆ ที่เข้ามา ยืนยันว่ารับมือได้?แพทองธารระบุด้วยว่า มาอยู่ตรงนี้เป็นบุคคลสาธารณะ ถึงอย่างไรก็ต้องโดนวิพากษ์วิจารณ์ เราดูหัวข้อไว้ว่าเขาวิพากษ์วิจารณ์เราเรื่องอะไรหรือแก้ปัญหาเรื่องนี้ไม่ดี แต่ถ้าจะให้มาคอมเมนต์ในเรื่องที่บั่นทอน ไม่ว่าจะเป็นเรื่องส่วนตัว เรื่องคาแรกเตอร์ เรื่องเสื้อผ้าหน้าผม มันไม่จำเป็น“เราชอบแบบนี้ เราไม่เคยเบียดเบียนใคร เราไม่ชอบบูลลี่ใครเรื่องนี้ เราไม่เคยทำตั้งแต่เกิดว่าเราไม่ชอบ เธอดูคนนี้ เราไม่ทำ เพราะเรามีมารยาทพอที่จะไม่ทำแบบนั้น แต่คนอื่นทำกับเรา ถ้าเราไปนั่งอ่านทุกคอมเมนต์ แน่นอนว่าเราเป็นมนุษย์ เราเสียใจ แต่ถ้าเรามาเสียใจในเรื่องพวกนี้แล้วไม่มีแรงผลักดันประเทศต่อ ไม่มีแรงไปคุยกับผู้นำ มันคุ้มเหรอเราทราบว่าหลายคนวิจารณ์เราเรื่องนี้เรื่องนั้น โอเค ทราบไว้แล้วจะได้แก้ไขปัญหา ทุกวงการไม่ว่าจะอาชีพไหนก็ตามโดนคอมเมนต์ทุกคอมเมนต์ นั่งอ่านก็หมดแรง แต่เราต้องมีแรง เพราะเรากำลังเป็นผู้นำประเทศ ต้องเอาตัวเองขึ้นไปให้ได้”ในฐานะผู้นำประเทศในวันนี้ มีอะไรที่อยากทำให้สำเร็จก่อนจะจบเทอม และมีอะไรที่อยากมอบให้กับคนไทยรวมถึงชาวโลก เนื่องจากอยู่ในงาน World Economic Forum?ถ้าคำพูดกว้างๆ แบบไม่ระบุนโยบายก็คือ อยากทำให้เศรษฐกิจดีขึ้น เป็นเป้าหมายหลัก เพราะถ้าเศรษฐกิจดีขึ้น คนไทยจะมีกินมีใช้ คนไทยจะรวยขึ้น คนไทยจะอยู่อย่างสบายกายสบายใจขึ้น ซึ่งเรามีนโยบายกระตุ้นเศรษฐกิจมากมายไม่ว่าจะเป็นนโยบายดิจิทัลวอลเล็ตหรือการช่วยดอกเบี้ยต่างๆ ของ SMEsสิ่งที่จะประสบความสำเร็จคือ นอกจากจะช่วยคนในประเทศด้วยนโยบายต่างๆ แล้ว เราต้องสร้างความเชื่อมั่นให้ต่างประเทศว่าเราพร้อมสำหรับการลงทุน เราพร้อมที่จะทำเรื่องยากๆ ในชีวิตของผู้ลงทุน เราไปแก้และสนับสนุนเพื่อให้เขาลงทุนได้ง่ายขึ้น รวมถึงสิ่งที่กำลังทำอยู่ ซึ่งในปีนี้บางอย่างเห็นผลบ้างแล้ว และส่งผลต่อ GDP ของประเทศแพทองธารยังเปิดเผยด้วยว่า พิชัย ชุณหวชิร รองนายกรัฐมนตรี และรัฐมนตรีว่าการกระทรวงการคลัง บอกว่า GDP เราจะโตมากขึ้น ถึงแม้นักวิชาการหลายฝ่ายจะบอกว่า GDP ยังไม่โตก็ตาม ซึ่งเรามีงานอีกมากที่จะผลักดันประเทศไปข้างหน้า เพราะฉะนั้นการที่ GDP จะโตเกินคาดเป็นไปได้สูงมากๆมั่นใจมาก?มั่นใจมากค่ะ ยืนยันว่าเศรษฐกิจจะเป็นเป้าหมายหลักแน่นอนเห็นขึ้นเวทีเสวนา Betazone หัวข้อ ‘Not Losing Sight of Soft Power’ ทำไมใช้ Soft Power เป็นหัวใจในการสื่อสารของประเทศ?แพทองธารกล่าวว่า ปีนี้เป็นปีแรกที่เปิดงาน Thailand Reception ในงานWorld Economic Forumทำให้ต้องเลือกข้อมูลที่ลิงก์กันในการที่จะพูด จึงเป็นเรื่อง Soft Power เป็นการขายของของเราต่อ เพราะ Soft Power เป็นสิ่งที่คนรู้จักเราบางคนไม่เคยไปประเทศเรา แต่เคยกินอาหารไทย นี่เป็นสิ่งที่ทำให้เกิดความเข้มแข็ง ทำไมไม่เคยไปประเทศเราแต่รับกินของเรา ทุกคนรู้จักว่าจานนี้จานนั้นอร่อยอย่างไร เป็นสิ่งที่ง่ายมากในการเจรจา เช่น เธอเคยกินส้มตำไหมทำให้เมื่อเริ่มคุยฝรั่งจะสนใจและพิจารณาดูว่ามีอะไรที่จะซัพพอร์ตเรื่องนี้ได้บ้าง จึงอยากนำสิ่งที่ใกล้ตัวมาขาย และฉายเป็นภาพใหญ่ของประเทศให้ได้ประเมินตัวเองสำหรับภารกิจการเยือนดาวอสครั้งนี้?แพทองธารปฏิเสธที่จะให้คะแนนตัวเอง แต่ขอให้คะแนนทีมงานแทน โดยระบุว่าให้ 10 เต็ม 10 เลย เพราะว่าทุกคนกระจายทั่วไปคุยกับภาคส่วนต่างๆ เมื่อเจอหน้าทุกคนจะพูดว่าได้พบกับรัฐมนตรีคนนั้น ได้พบกับรัฐมนตรีคนนี้ ทำให้รู้สึกใจฟู มาฟูลทีมแล้วทุกคนทำหน้าที่ของตัวเองเต็มที่มาก ดีใจเท่าที่ประเมิน สรุปแล้วต่างชาติมองประเทศไทยตอนนี้อย่างไร?แพทองธารเน้นย้ำกับ THE STANDARD อย่างมั่นใจว่าต่างชาติคิดว่าตอนนี้ประเทศไทยน่าลงทุนมาก เป็นประเทศแห่งโอกาสของเขา ไม่ใช่แค่ของเราส่วนเราจะเกิดการจ้างงานเพิ่มขึ้น เกิดอะไรอีกมากมายตามมาแน่ๆ ซึ่งถือเป็นชัยชนะของทั้งคู่ คิดว่าต่างชาติมั่นใจค่ะ",https://thestandard.co/exclusive-paetongtarn-wef-2025/
ลงนามแล้ว FTA ไทย – EFTA ฉบับแรกในประวัติศาสตร์ของไทยกับประเทศในยุโรป,23 มกราคม 2025,"วันนี้ (23 มกราคม) เวลา 12.00 น. ตามเวลาท้องถิ่นสมาพันธรัฐสวิส พิชัย นริพทะพันธุ์ รัฐมนตรีว่าการกระทรวงพาณิชย์ ให้สัมภาษณ์ภายหลังร่วมลงนามความตกลงการค้าเสรี (Free Trade Agreement:FTA) ระหว่างไทยกับสมาคมการค้าเสรีแห่งยุโรป (European Free Trade Association: EFTA) พร้อมกับ กี ปาร์เมอแล็ง รัฐมนตรีกระทรวงเศรษฐกิจสวิตเซอร์แลนด์, ซิซีลี เมียร์เซ็ท รัฐมนตรีกระทรวงการค้าและอุตสาหกรรมนอร์เวย์, โดมินิค แฮชเลอร์ รัฐมนตรีกระทรวงการต่างประเทศลิกเตนสไตน์ และ มาร์ติน เอยอบสัน ปลัดกระทรวงการต่างประเทศไอซ์แลนด์ โดยมี แพทองธาร ชินวัตร นายกรัฐมนตรีของไทย และ เคิร์ท เจเกอร์ เลขาธิการ EFTA ร่วมเป็นสักขีพยานที่ House of Switzerland เมืองดาวอส สมาพันธรัฐสวิส ซึ่งเป็น FTA ฉบับแรกของไทยกับยุโรป ที่รัฐบาลเร่งรัดจนการเจรจาประสบความสำเร็จใน 3 เดือนพิชัยกล่าวว่า วันนี้นายกฯ มาเป็นสักขีพยาน และมีผู้แทนจากสวิตเซอร์แลนด์, นอร์เวย์, ไอซ์แลนด์ และลิกเตนสไตน์ มาร่วมเซ็น FTA กับไทย เรื่องนี้จะปรากฏไปทั่วโลกท่ามกลางงาน World Economic Forum (WEF) ซึ่งนานาชาติจะได้เห็นว่าประเทศไทยกลับเข้ามาสู่แผนที่โลกแล้ว หลังจากที่เราหายไป 10 ปีที่ไม่มีการเจรจาเขตการค้าเสรี ซึ่ง FTA ไทย- EFTA เป็น FTA ที่มีมาตรฐานใหม่ยกไปอีกระดับหนึ่ง ทำให้เราขยายโอกาสสู่ FTA กับ EU, UAE และประเทศต่างๆ ในอนาคต ซึ่งจะแสดงให้เห็นว่าประเทศไทยมีมาตรฐานที่ดีขึ้น การได้เซ็น FTA กับประเทศที่มีมาตรฐานที่ดีจะช่วยยกระดับมาตรฐานของเรา ไทยจะได้ประโยชน์อย่างเต็มที่ทั้งด้านภาพพจน์ การลงทุน และการค้าพิชัยกล่าวอีกว่า ประเทศไทยกำลังเป็นแหล่งลงทุนของประเทศต่างๆ ที่จะไหลเข้ามา ปีที่แล้วเรามีการลงทุนเข้ามามากกว่า 1 ล้านล้านบาท และปีนี้จะไหลเข้ามามากขึ้น เป็นนิมิตหมายที่ดี ซึ่งคาดว่าเราจะได้ประโยชน์อีกหลายพันล้านบาท และเชื่อว่าการลงทุนที่จะเกิดขึ้นในอนาคตจะมีอีกเป็นหมื่นเป็นแสนล้านบาท เพราะ FTA ฉบับนี้จะนำไปสู่การเจรจา FTA กับ EU และมีอีกหลายประเทศที่จะหลั่งไหลเข้ามาลงทุนในไทยเพิ่มมากขึ้น ประเทศไทยจึงต้องเร่งให้มี FTA มากขึ้นให้มากกว่าหรือเท่ากับเวียดนาม เพื่อแข่งขันกับเวียดนามได้ โดย FTA จะเป็นแต้มต่อทำให้ไม่ต้องเสียภาษี และแข่งขันกับประเทศอื่นได้ ซึ่งมีหลายประเทศสนใจเข้ามาลงทุน โดยเฉพาะในอุตสาหกรรมใหม่ เช่น PCB, Data Center หรือ AI และสำหรับผู้ประกอบการไทยเป็นเรื่องดีที่เราต้องปรับตัวให้มีมาตรฐานที่ดีขึ้น ขายของไปทั่วโลก เป็นสิ่งที่เราต้องทำอยู่แล้วและเป็นประโยชน์กับผู้ประกอบการ“ตั้งแต่นี้ต่อไปขอยืนยันว่าจะเป็นยุคทองของไทย เหมือนที่ โดนัลด์ ทรัมป์ พูดว่าเป็นยุคทองของสหรัฐอเมริกา ผมก็เชื่อว่าจะเป็นยุคทองของไทย และต้องช่วยกันแก้เรื่องหนี้ ตอนนี้เรามีเงินลงทุนเข้ามาเยอะ ส่งออกเราก็ดี ปีที่แล้วทั้งปี +5.4% และปีนี้ก็จะดี ต่อไปประเทศไทยเจริญขึ้น เชื่อว่าไม่กี่เดือนที่นายกฯ เข้ามา ภาพของประเทศไทยเปลี่ยนแปลงชัดเจน นายกฯ มีความคิด มีวิธีการ เป็นที่นิยม มีแต่คนอยากขอเข้ามาลงทุนในประเทศไทย ถ้าเรารักษาแบบนี้ต่อไปประเทศเราเจริญแน่นอน”ข้อมูลจากกระทรวงพาณิชย์ระบุว่า ปี 2567 ไทยกับ EFTA มีมูลค่าการค้ารวม 11,788.37 ล้านดอลลาร์สหรัฐ หรือคิดเป็น 1.94% ของการค้าทั้งหมดของไทยกับโลก ขยายตัวเพิ่มขึ้นจากช่วงเดียวกันของปีก่อนหน้า 19.22% โดยไทยส่งออกไป EFTA 4,225.01 ล้านดอลลาร์สหรัฐ และนำเข้าจาก EFTA 7,563.35 ล้านดอลลาร์สหรัฐ สินค้าส่งออกสำคัญของไทยไป EFTA ได้แก่ อัญมณีและเครื่องประดับ, นาฬิกาและส่วนประกอบ, เหล็กและผลิตภัณฑ์, อาหารทะเลกระป๋องและแปรรูป, เครื่องใช้สำหรับเดินทาง, เครื่องจักรกลและส่วนประกอบ, แผงควบคุมกระแสไฟฟ้า, เครื่องสำอาง, เครื่องปรับอากาศและส่วนประกอบ, ผลิตภัณฑ์พลาสติก และข้าวสินค้านำเข้าสำคัญของไทยจาก EFTA ได้แก่ อัญมณีและเครื่องประดับ, นาฬิกาและส่วนประกอบ, เนื้อสัตว์, ผลิตภัณฑ์เวชกรรมและเภสัชกรรม, ยากำจัดศัตรูพืช, เครื่องจักรกลและส่วนประกอบ, เครื่องจักรไฟฟ้าและส่วนประกอบ, เครื่องมือทางวิทยาศาสตร์และการแพทย์, สัตว์นำเข้าสด แช่เย็น แช่แข็ง และแปรรูป และเคมีภัณฑ์ภายหลังการลงนามในวันนี้ กระทรวงพาณิชย์จะเผยแพร่ผลการเจรจาและเปิดรับฟังความเห็นจากทุกภาคส่วน ก่อนเสนอรัฐสภาให้ความเห็นชอบตามบทบัญญัติของรัฐธรรมนูญ และเมื่อรัฐสภาให้ความเห็นชอบแล้ว หน่วยงานภายในประเทศของไทยจะต้องดำเนินการออกกฎหมายและกฎระเบียบที่เกี่ยวข้อง เพื่อรองรับการมีผลบังคับใช้ของ FTA ฉบับนี้ให้เรียบร้อย ไทยจึงจะสามารถให้สัตยาบัน ซึ่งคาดว่ากระบวนการทั้งหมดจะใช้เวลาประมาณ 1 ปี ในช่วงระหว่างนี้ภาคเอกชนไทยจะได้มีช่วงเวลาในการศึกษาแนวทางการใช้ประโยชน์จากความตกลงในการขยายโอกาสทางธุรกิจ เพื่อให้สามารถใช้ประโยชน์ได้ทันทีที่ความตกลงมีผลบังคับใช้",https://thestandard.co/thailand-efta-fta-first-signing/
อนุทินสั่งผู้ว่าฯ และนายอำเภอทั่วประเทศ ออกมาตรการสกัดการเผา ลดฝุ่น PM2.5 ตรวจเข้ม ดำเนินคดีเด็ดขาดหากฝ่าฝืน,22 มกราคม 2025,วันนี้ (22 มกราคม)ไตรศุลี ไตรสรณกุล เลขานุการรัฐมนตรีว่าการกระทรวงมหาดไทย และโฆษกกระทรวงมหาดไทย กล่าวว่าด้วยสภาพอากาศในปัจจุบันส่งผลให้หลายพื้นที่ทั่วประเทศประสบปัญหาฝุ่นละออง PM2.5 และกระทบต่อสุขภาพของพี่น้องประชาชนเป็นวงกว้าง ในวันนี้ อนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย จึงมีข้อสั่งการไปยังผู้ว่าราชการจังหวัดทุกจังหวัด เพื่อให้มีข้อกำชับไปยังนายอำเภอทั่วประเทศให้ติดตามสถานการณ์ฝุ่นละอองในพื้นที่ และพิจารณาออกมาตรการสกัดการเผา ทั้งการเผาพื้นที่ทางการเกษตรและขยะมูลฝอย ซึ่งเป็นหนึ่งสาเหตุสำคัญของฝุ่นพิษในข้อสั่งการของอนุทินนั้นยังกำชับให้ผู้ว่าราชการจังหวัดและนายอำเภอประสานกับเจ้าหน้าที่ที่เกี่ยวข้องลงพื้นที่ ตรวจตรา ทำความเข้าใจกับประชาชนเกี่ยวกับปัญหาสภาพอากาศ มาตรการต่างๆ เพื่อควบคุม และหากพบการฝ่าฝืนกฎหมายจะต้องดำเนินคดีอย่างเด็ดขาด“ช่วงที่สภาพอากาศค่อนข้างปิด เป็นอุปสรรคต่อการระบายฝุ่นละออง ท่าน มท.1 ห่วงใยว่าหากไม่มีการควบคุมการเผาจะยิ่งเพิ่มปัญหา PM2.5 ให้รุนแรงขึ้น กระทบกับสุขภาพของประชาชนในวงกว้างขึ้น จึงมีข้อสั่งการให้ผู้ว่าฯ และนายอำเภอทั่วประเทศต้องมีมาตรการห้ามเผา ลงพื้นที่ตรวจติดตามอย่างใกล้ชิดและถี่ขึ้นในช่วงนี้ หากพบการลักลอบกระทำผิด ฝ่าฝืนมาตรการของทางการ จะต้องลงโทษตามกฎหมาย ไม่มีละเว้น เพราะปัจจุบันปัญหาฝุ่นละอองถือเป็นภัยคุกคามสุขภาพของประชาชนอย่างมาก” ไตรศุลีกล่าว,https://thestandard.co/pm2-5-reduction-measures-thailand/
