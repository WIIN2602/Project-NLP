title,date,content,link
“อนุชา” ชื่นชมการดำเนินงานสหกรณ์การเกษตรมโนรมย์ฯ,26/08/2565,"ชัยนาท 26 ส.ค. 65 – “อนุชา” ชื่นชมการดำเนินงานสหกรณ์การเกษตรมโนรมย์ฯ ตอบสนองนโยบายของรัฐ ในการพัฒนาคุณภาพชีวิตชาวเกษตรกรในพื้นที่ให้ดีขึ้นนายอนุชา นาคาศัย รัฐมนตรีประจำสำนักนายกรัฐมนตรี เป็นประธานเปิดการประชุมใหญ่สามัญ ประจำปี ครั้งที่ 48 ของสหกรณ์การเกษตรมโนรมย์ จำกัด โดยมีผู้ว่าราชการจังหวัดชัยนาท นายอำเภอมโนรมย์ สหกรณ์จังหวัดชัยนาท หัวหน้าสำนักงานตรวจบัญชีสหกรณ์ชัยนาท ผู้อำนวยการสำนักงาน ธกส. จังหวัดชัยนาท ผู้จัดการ ธ.ก.ส. สาขามโนรมย์ ประธานกรรมการผู้จัดการสหกรณ์การเกษตรภายในจังหวัดชัยนาท คณะกรรมการดำเนินการ ผู้ตรวจสอบกิจการ ที่ปรึกษา ผู้แทนสมาชิก เจ้าหน้าที่สหกรณ์เข้าร่วมนายอนุชากล่าวแสดงความยินดีกับสหกรณ์การเกษตรมโนรมย์ จำกัด ที่ได้ดำเนินธุรกิจ ในการพัฒนาภาคการเกษตรในพื้นที่มาจนครบ 48 ปี ด้วยความมุ่งมั่นและความตั้งใจ เพื่อพัฒนาองค์กรให้เป็นสหกรณ์ให้มั่นคง สร้างมาตรฐานการให้บริการที่ดี จัดสวัสดิการให้ครอบคลุมทุกกลุ่มสมาชิก ร่วมมือกันพัฒนาชุมชนและสังคม เพื่อสร้างประโยชน์ สร้างความสุขให้เกิดกับชาวมโนรมย์และสมาชิกในพื้นที่ใกล้เคียง พร้อมชื่นชมการดำเนินงานของ สหกรณ์การเกษตรมโนรมย์ฯ ในการเป็นกลไกภาคการเกษตรที่ตอบสนองนโยบายของราชการ ในการพัฒนาคุณภาพชีวิตเกษตรกรในพื้นที่อำเภอมโนรมย์และพื้นที่ใกล้เคียง ไม่ว่าจะเป็นโครงการรวบรวมข้าวเปลือกที่เน้นการตลาดนำการผลิต โครงการธุรกิจชุมชนสร้างไทย โครงการนาแปลงใหญ่ เพื่อช่วยเหลือบรรเทาความเดือดร้อนของสมาชิกและเกษตรกรในพื้นที่มีความเป็นอยู่ที่ดีขึ้น เพิ่มขีดความสามารถในการดำเนินธุรกิจของสมาชิกต่อสหกรณ์อย่างต่อเนื่อง พร้อมกับย้ำว่า การพัฒนาดังกล่าวสามารถตอบสนองความต้องการของสมาชิกทุกท่านได้เป็นอย่างดี แสดงให้เห็นถึงจุดยืนอันแน่วแน่ในการเป็นที่พึ่งของมวลสมาชิกอย่างแท้จริงสำหรับการดำเนินงานของสหกรณ์เกษตรมโนรมย์ในรอบปีที่ผ่านมา  มีผลกำไรสุทธิ 24 ล้านบาทเศษ ผลของกำไรจัดสรรเป็นทุนของสหกรณ์ และเป็นเงินปันผลให้แก่สมาชิก มีสมาชิกรวม 4 สาขา จำนวน 8,470 คน ทุนเรือนหุ้น 583 ล้านบาทเศษ ทุนดำเนินงาน 2,620 ล้านบาทเศษ เงินรับฝากจากสมาชิก 1,673 ล้านบาทเศษ สินเชื่อให้แก่สมาชิก 1,433 ล้านบาทเศษ รวบรวมข้าวเปลือกจากสมาชิกและเกษตรกรทั่วไป โดยทำ MOU กับบริษัทธนสรรไรซ์ จำกัด จำนวน 136,000 ตันเศษ คิดเป็นเงิน จำนวน 956 ล้านบาท – สำนักข่าวไทยFacebookFacebookXTwitterLINELineดูข่าวเพิ่มเติมKhemiorn Wongdeelarpสหกรณ์การเกษตรมโนรมย์อนุชาข่าวที่เกี่ยวข้อง“อนุชา” แนะรัฐบาลต้องใช้คุ้มค่า ชงระเบียงเศรษฐกิจภาคใต้“ธรรมนัส-อนุชา” ดันสร้างประตูระบายน้ำปากคลองรมช.เกษตรพร้อมแก้ปัญหา-ต่อยอดทำประมง“อนุชา” จะยึดคำสอนเป็นหลักทำงานเพื่อบ้านเมืองหนุนดึง รทสช.-พปชร.ตั้งรัฐบาล",https://tna.mcot.net/politics-1005466
ไร้คู่แข่ง “อุดม รัฐอมฤต” สมัครตุลาการศาล รธน.แค่คนเดียว,25/08/2565,รัฐสภา 25 ส.ค. –สำนักงานเลขาธิการวุฒิสภา เผย “อุดม รัฐอมฤต” สมัครตุลาการศาลรัฐธรรมนูญเพียงคนเดียว ไร้คู่แข่ง อาจต้องมีการขอมติที่ประชุมคณะกรรมการสรรหาฯ ก่อนว่าจะเห็นชอบตามที่มีผู้สมัครเพียงรายเดียว หรือจะขยายการเปิดรับสมัครออกไปอีกวันนี้ (25 ส.ค.) ผู้สื่อข่าวรายงานว่า ตามที่สำนักงานเลขาธิการวุฒิสภา เปิดรับสมัครบุคคลเพื่อเข้ารับการคัดเลือกเป็นบุคคลผู้สมควรได้รับการแต่งตั้งเป็นตุลาการศาลรัฐธรรมนูญ แทนตำแหน่งที่ว่าง จำนวน 1 คน จากกรณีนายทวีเกียรติ มีนะกนิษฐ ตุลาการศาลรัฐธรรมนูญ จะครบวาระการดำรงตำแหน่ง 9 ปี ในวันที่ 21 ตุลาคม 2565 การเปิดรับสมัครตั้งแต่วันแรก วันที่ 8 สิงหาคม จนถึงวันสุดท้าย วันที่ 22 สิงหาคม ปรากฏมีผู้มาสมัครทั้งสิ้นเพียง 1 คน คือ นายอุดม รัฐอมฤต อดีตกรรมการยกร่างรัฐธรรมนูญ อดีตกรรมการตุลาการศาลปกครองผู้ทรงคุณวุฒิ และอดีตคณบดีคณะนิติศาสตร์ มหาวิทยาลัยธรรมศาสตร์ ซึ่งปัจจุบันดำรงตำแหน่งศาสตราจารย์ประจำคณะนิติศาสตร์ มหาวิทยาลัยธรรมศาสตร์ โดยขั้นตอนหลังจากนี้ จะมีการตรวจสอบคุณสมบัติและลักษณะต้องห้ามของผู้เข้ารับการสรรหา รวมถึงตรวจสอบประวัติและพฤติกรรมของผู้เข้ารับการสรรหา ก่อนรายงานผลการตรวจสอบต่อคณะกรรมการสรรหาตุลาการศาลรัฐธรรมนูญ เพื่อเห็นชอบและเปิดนัดให้มีการแสดงความคิดเห็น เข้ารับการสัมภาษณ์ และลงคะแนนเลือก เพื่อเสนอเป็นรายงานไปยังที่ประชุมวุฒิสภาเห็นชอบหรือไม่เห็นชอบต่อไปทั้งนี้ มีรายงานว่า ตั้งแต่การเปิดรับสมัครสรรหาบุคคลทำหน้าที่ในองค์กรศาลหรือองค์กรอิสระ ยังไม่เคยปรากฏมีผู้สมัครเพียงรายเดียว จึงอาจต้องมีการขอมติต่อที่ประชุมคณะกรรมการสรรหาก่อน ว่าจะเห็นชอบตามที่มีผู้สมัครเพียงรายเดียว หรือจะขยายการเปิดรับสมัครออกไปอีก. – สำนักข่าวไทยFacebookFacebookXTwitterLINELineดูข่าวเพิ่มเติมAreewanตุลาการศาลรัฐธรรมนูญอุดม รัฐอมฤตข่าวที่เกี่ยวข้องวุฒิสภาตั้ง 15 กมธ.สอบประวัติ “2 ว่าที่ตุลาการศาล รธน.”เบรก “นันทนา” ชงญัตติด่วน ปมพฤติกรรม “ตุลาการศาลรธน.”ทนายอั๋น ยื่น “วุฒิสภา” สอบจริยธรรม ตุลาการศาลรัฐธรรมนูญ“อดิศร” เสนอญัตติด้วยวาจาตรวจสอบตุลาการศาลรัฐธรรมนูญองค์คณะตุลาการศาล รธน.เริ่มอ่านคำวินิจฉัยคดียุบพรรคก้าวไกลแล้ว,https://tna.mcot.net/politics-1005168
8 ปี ฝ่า 5 คดี พล.อ.ประยุทธ์,24/08/2565,อสมท 24 ส.ค. –ศาลรัฐธรรมนูญมีมติรับคำร้อง วาระการดำรงตำแหน่งนายกฯ 8 ปี ของ พล.อ.ประยุทธ์ จันทร์โอชา และสั่งยุติการปฏิบัติหน้าที่ ตั้งแต่วันนี้ (24 ส.ค.) ที่ผ่านมาคดีนี้ไม่ใช่คดีแรกที่เรื่องถึงศาลรัฐธรรมนูญ ติดตามจากรายงาน.-สำนักข่าวไทยFacebookFacebookXTwitterLINELineดูข่าวเพิ่มเติมChanakarn Rojnarakพล.อ.ประยุทธ์ศาลรัฐธรรมนูญหยุดปฏิบัติหน้าที่ข่าวที่เกี่ยวข้อง“สรวงศ์” ปัดถามศาลรธน. ปูทาง ‘ชาดา-ธรรมนัส’ หวนคืนเก้าอี้นายกฯ รับส่งศาล รธน. ตีกรอบ “ไม่มีความซื่อสัตย์สุจริตเป็นที่ประจักษ์”ศาลเกาหลีใต้ไต่สวนถอดถอน ปธน.นัดสุดท้ายศาล รธน. ชี้ภาคประชาชนร้องรัฐเลิก MOU44 ไทย-กัมพูชา ห่างไกลล้มล้างการปกครองศาล รธน.นัด 26 มี.ค. ชี้ชะตา “สมชาย เล่งหลัก” พ้น สว.หรือไม่,https://tna.mcot.net/politics-1004471
“จรัญ” คาดศาล รธน.ตัดสินปมนายกฯ 8 ปี เดือน ก.ย.,23/08/2565,กรุงเทพฯ 23 ส.ค. –อดีตตุลาการศาลรัฐธรรมนูญ มองกระบวนการพิจารณาหลังส่งคำร้องปมวาระนายกฯ 8 ปี หลังจากยื่นเรื่องให้ศาลรัฐธรรมนูญแล้ว ต้องใช้เวลาพอสมควร โดยถ้าศาลรัฐธรรมนูญมีคำสั่งรับคำร้องไว้พิจารณา กรอบเวลาในการวินิจฉัยคดีจะอยู่ในช่วงปลายเดือน ก.ย.นายจรัญ ภักดีธนากุล อดีตตุลาการศาลรัฐธรรมนูญ เปิดเผยกับสำนักข่าวไทย อสมท ถึงกระบวนการหลังประธานรัฐสภาส่งคำร้องวาระนายกรัฐมนตรี 8 ปี ให้ศาลรัฐธรรมนูญ เมื่อวันที่ 22 สิงหาคมที่ผ่านมา ว่า เจ้าหน้าที่จะรับเรื่องไว้ตรวจสอบความเรียบร้อยเบื้องต้น จากนั้นศาลรัฐธรรมนูญจะพิจารณารับคำร้องในวันพรุ่งนี้ (24 ส.ค.65) เวลา 10.00 น.เมื่อพิจารณาคำร้องแล้ว มีแนวทางสั่งคดีใน 3 ทาง คือรับคำร้องไว้พิจารณา สั่งให้ผู้ถูกร้อง คือ นายกรัฐมนตรีหยุดปฏิบัติหน้าที่รับคำร้องไว้พิจารณา นายกรัฐมนตรีไม่ต้องหยุดปฏิบัติหน้าที่ยกคำร้องของผู้ร้อง เพราะไม่ใช่ความขัดแย้งระหว่างองค์กรตามรัฐธรรมนูญถ้าศาลรัฐธรรมนูญมีคำสั่งตาม 2 แนวทางแรก ก็จะเปิดโอกาสให้ผู้ถูกร้องทำคำโต้แย้งคัดค้านตามสิทธิ โดยมีระยะเวลา 7 วันจากนั้นศาลรัฐธรรมนูญมีสิทธิเรียก กกต. คณะกรรมการร่างรัฐธรรมนูญ ประธานศาลรัฐธรรมนูญ บันทึกเจตนารมณ์ของกฎหมายมาพิจารณา มีระยะเวลาในการเรียกเอกสารและบุคคลมาให้ข้อมูลกับศาลรัฐธรรมนูญ เป็นเวลา 2 สัปดาห์จากนั้นศาลรัฐธรรมนูญโดยองค์คณะตุลาการ 9 คน จะประชุมกันอย่างน้อย 1-2 ครั้ง โดยแต่ละครั้งห่างกัน 1 สัปดาห์ เพื่อพิจารณาประเด็นข้อกฎหมายให้ครอบคลุมทุกด้านหลังจากนั้นอีกประมาณ 1 สัปดาห์ จะนัดประชุมเพื่อลงมติวินิจฉัย และแจ้งผลการวินิจฉัยอย่างเป็นทางการกลับไปให้ประธานรัฐสภา ซึ่งเมื่อดูระยะเวลาในกระบวนการพิจารณาของศาลรัฐธรรมนูญแล้ว ช่วงเวลาในการตัดสินคดีจะอยู่ในช่วงปลายเดือนกันยายนโดยระยะเวลาในการพิจารณาคดี หลังจากมีคำสั่งรับคำร้องไว้พิจารณาวินิจฉัยเรื่องความเป็นรัฐมนตรีของนายกรัฐมนตรีสิ้นสุดลง เนื่องจากดำรงตำแหน่งครบกำหนดเวลา ตามรัฐธรรมนูญ มาตรา 158 วรรคสี่ และมาตรา 170 วรรคสอง หรือไม่ รัฐธรรมนูญไม่ได้กำหนดกรอบเวลาในการพิจารณาคดีไว้ ซึ่งแตกต่างจากคดีประเภทอื่นที่กำหนดเวลาไว้อย่างชัดเจนในรัฐธรรมนูญ. – สำนักข่าวไทยFacebookFacebookXTwitterLINELineดูข่าวเพิ่มเติมAreewanจรัญวาระนายกฯ 8 ปีศาลรัฐธรรมนูญอดีตตุลาการศาลรัฐธรรมนูญข่าวที่เกี่ยวข้อง“สรวงศ์” ปัดถามศาลรธน. ปูทาง ‘ชาดา-ธรรมนัส’ หวนคืนเก้าอี้นายกฯ รับส่งศาล รธน. ตีกรอบ “ไม่มีความซื่อสัตย์สุจริตเป็นที่ประจักษ์”ศาลเกาหลีใต้ไต่สวนถอดถอน ปธน.นัดสุดท้ายศาล รธน. ชี้ภาคประชาชนร้องรัฐเลิก MOU44 ไทย-กัมพูชา ห่างไกลล้มล้างการปกครองศาล รธน.นัด 26 มี.ค. ชี้ชะตา “สมชาย เล่งหลัก” พ้น สว.หรือไม่,https://tna.mcot.net/politics-1003649
จับตา มท.แต่งตั้งโยกย้ายลอตใหญ่ จ่อชง ครม. 23 ส.ค.,22/08/2565,ก.มหาดไทย 22 ส.ค. –จับตา มท.แต่งตั้งโยกย้าย “อธิบดี-ผู้ว่าฯ” ลอตใหญ่ 34 ตำแหน่ง สิงห์ดำผงาด “มท.1” เตรียมเสนอ ครม.พรุ่งนี้ (23 ส.ค.) “แมนรัตน์” จ่อนั่งอธิบดีปกครอง ด้าน “ขจร-วันชัย” ลุ้นขับเคี่ยวนั่งอธิบดีท้องถิ่น ขณะที่ “ชยาวุธ” ไปกรมที่ดินผู้สื่อข่าวรายงานจากกระทรวงมหาดไทย (มท.) ว่า ในการประชุมคณะรัฐมนตรี (ครม.) วันพรุ่งนี้ (23 ส.ค.) พล.อ.อนุพงษ์ เผ่าจินดา รัฐมนตรีว่าการกระทรวงมหาดไทย (มท.1) เตรียมเสนอบัญชีรายชื่อแต่งตั้งโยกย้ายข้าราชการระดับสูงของกระทรวงมหาดไทย เป็นวาระจรต่อที่ประชุม ครม.พิจารณา เพื่อทดแทนตำแหน่งที่ว่างลง หลังจากมีการเกษียณอายุราชการในเดือน ต.ค.นี้ และมีการโยกสลับตำแหน่งในระนาบเดียวกัน จำนวนทั้งสิ้น 34 ราย ประกอบด้วย อธิบดี 3 ตำแหน่ง ผู้ว่าราชการจังหวัด และผู้ตรวจราชการกระทรวงฯ 31 ตำแหน่งสำหรับตำแหน่งที่น่าสนใจ อาทิ ตำแหน่งอธิบดีที่จะเกษียณอายุราชการ 3 กรม ดังนี้ 1. นายธนาคม จงจิระ อธิบดีกรมการปกครอง โดยคาดว่า นายแมนรัตน์ รัตนสุคนธ์ ผู้ว่าราชการจังหวัดสระบุรี จะมานั่งในตำแหน่งนี้ 2. นายประยูร รัตนเสนีย์ อธิบดีกรมส่งเสริมการปกครองท้องถิ่น คาดว่าระหว่างนายขจร ศรีชวโนทัย ผู้ว่าราชการจังหวัดสมุทรสงคราม กับนายวันชัย คงเกษม ผู้ว่าราชการจังหวัดสมุทรปราการ จะมาดำรงตำแหน่งดังกล่าว และ 3. นายนิสิต จันทร์สมวงศ์ อธิบดีกรมที่ดิน โดยคาดว่า นายชยาวุธ จันทร รองปลัดกระทรวงมหาดไทย จะขยับไปดำรงตำแหน่งแทนขณะที่ตำแหน่งผู้ว่าราชการจังหวัด ที่น่าสนใจ อาทิ นายสยาม ศิริมงคล ผู้ว่าราชการจังหวัดอุดรธานี จะขยับขึ้นจังหวัดเกรดเอ อย่างผู้ว่าราชการจังหวัดนครราชสีมา แทนนายวิเชียร จันทรโณทัย ที่จะเกษียณอายุราชการ ส่วนนายไตรภพ วงศ์ไตรรัตน์ หัวหน้าผู้ตรวจราชการกระทรวงมหาดไทย จะขยับไปนั่งตำแหน่งผู้ว่าราชการจังหวัดระยอง แทนนายชาญนะ เอี่ยมแสง ที่จะเกษียณอายุราชการสำหรับผู้ว่าราชการจังหวัดเชียงใหม่ ที่ถือเป็นอีก 1 จังหวัดเกรดเอ ซึ่งนายประจญ ปรัชญ์สกุล ที่จะเกษียณอายุราชการ คาดว่าระหว่างนายอรรษิษฐ์ สัมพันธรัตน์ กับนายนิรัตน์ พงษ์สิทธิถาวร 2 รองปลัดกระทรวงมหาดไทย คนใดคนหนึ่งจะได้ขยับออกไปนั่งผู้ว่าราชการจังหวัดเชียงใหม่ ด้านนายธวัชชัย ศรีทอง ผู้ตรวจราชการกระทรวงมหาดไทย จะได้ขยับไปแทนนายภัครธรณ์ เทียนไชย ผู้ว่าราชการจังหวัดชลบุรี ที่จะเกษียณอายุราชการส่วนบัญชีโยกสลับตำแหน่งในระนาบเดียวกันที่น่าสนใจ ได้แก่ นายไกรสร กองฉลาด ผู้ว่าราชการจังหวัดชัยภูมิ จะไปดำรงตำแหน่งผู้ว่าราชการจังหวัดขอนแก่น แทนนายสมศักดิ์ จังตระกุล ผู้ว่าราชการจังหวัดขอนแก่น ที่จะเกษียณอายุราชการทั้งนี้ เป็นที่น่าสังเกตว่า การแต่งตั้งโยกย้ายข้าราชการระดับสูงของกระทรวงมหาดไทยครั้งนี้ เริ่มที่ในระดับอธิบดี ที่มีการเข้ามาทดแทนตำแหน่งเกษียณอายุราชการ อย่างนายแมนรัตน์ นายขจร และนายชยาวุธ ล้วนแล้วแต่จบการศึกษาจากคณะรัฐศาสตร์ จุฬาลงกรณ์มหาวิทยาลัย หรือ “สิงห์ดำ” ขณะที่นายสยาม ก็นับเป็นสิงห์ดำอีก 1 ราย ที่ได้รับการขยับตำแหน่งเร็วตั้งแต่อายุยังน้อย ส่วนนายอรรษิษฐ์ กับนายนิรัตน์ ก็นับเป็นสิงห์ดำที่รอขยับออกในตำแหน่งที่สำคัญขึ้น โดยเฉพาะ จ.เชียงใหม่ ที่ถือเป็นจังหวัดระดับเกรดเอ. – สำนักข่าวไทยFacebookFacebookXTwitterLINELineดูข่าวเพิ่มเติมAreewanกระทรวงมหาดไทยมท.ข่าวที่เกี่ยวข้อง“อนุทิน” ไม่หวั่นไหวหลังโดนศึกรอบด้าน โต้แตกหักเพื่อไทย“อนุทิน” ท้าจัดการให้หมดทุกพื้นที่ หลังถูกสอบปมที่ดินมท.ชงแก้ร่าง พ.ร.บ.การพนัน เข้า ครม. 25 ก.พ.นี้“ชาดา” โผล่ให้กำลังใจ “ซาบีดา” ตอบกระทู้พิธีฮัจญ์“อนุทิน” ย้ำที่ดินสนามกอล์ฟเขาใหญ่​ ได้มาโดยสุจริต,https://tna.mcot.net/politics-1002788
ลุ้น กกต.ถกคำร้องวาระนายกฯ 8 ปี คาด 3 แนวทางลงมติ,21/08/2565,กรุงเทพฯ 21 ส.ค. –ลุ้น กกต.พิจารณาคำร้องวาระนายกฯ 8 ปี พรุ่งนี้ (22 ส.ค.) คาด 3 แนวทางลงมติ หลังสั่งสำนักงานฯ หาข้อมูลเพิ่ม ส่วนคำร้องยื่นผ่านประธานสภาฯ คาดส่งถึงศาล รธน.วันจันทร์นี้ผู้สื่อข่าวรายงานว่า จากกรณีนายอิทธิพร บุญประคอง ประธาน กกต. ระบุว่า กกต.จะมีการพิจารณาคำร้องเรื่องวาระการดำรงตำแหน่ง 8 ปี ของ พล.อ.ประยุทธ์ จันทร์โอชา นายกรัฐมนตรี ขัดรัฐธรรมนูญหรือไม่ ในวันพรุ่งนี้ (22 ส.ค.) มีรายงานว่า ในการประชุม กกต. สัปดาห์ที่ผ่านมา สำนักงาน กกต.ได้มีการเสนอเรื่องพร้อมความเห็นประกอบคำร้องที่นายศรีสุวรรณ จรรยา เลขาธิการสมาคมองค์การพิทักษ์รัฐธรรมนูญไทย ยื่นต่อ กกต. เมื่อวันที่ 5 สิงหาคม ว่าเห็นควรยุติเรื่อง เนื่องจากมีแนวคำวินิจฉัยของศาลรัฐธรรมนูญวางไว้เป็นบรรทัดฐาน ว่าจะไม่พิจารณาเรื่องที่ยังไม่เกิดขึ้น แต่ที่ประชุม กกต.เห็นว่า ควรมีการพิจารณาข้อเท็จจริงและข้อกฎหมายให้รอบคอบ เนื่องจากยังมีเวลา สำนักงานฯ จึงถอนเรื่องดังกล่าวไปดำเนินการ และจะเสนอต่อที่ประชุมสัปดาห์นี้ผู้สื่อข่าวรายงานว่า การพิจารณาต่อกรณีดังกล่าวของ กกต. อาจสามารถออกได้ 3 แนวทาง คือ 1. เห็นควรยุติเรื่อง เนื่องจากเห็นว่าขณะยื่นคำร้องยังไม่ใช่วันที่ 24 สิงหาคม ซึ่งเป็นวันพิพาท จึงถือว่าเหตุยังไม่เกิด โดยมีแนวคำวินิจฉัยของศาลรัฐธรรมนูญวางไว้เป็นบรรทัดฐาน2. เห็นควรยุติเรื่อง เนื่องจากขณะนี้มีการดำเนินการตามรัฐธรรมนูญ มาตรา 82 โดย ส.ส.เข้าชื่อยื่นศาลรัฐธรรมนูญผ่านประธานสภาผู้แทนราษฎรแล้วและ 3. มีมติส่งเรื่องให้ศาลรัฐธรรมนูญวินิจฉัย โดยมองว่า รัฐธรรมนูญ มาตรา 170 วรรค 3 ประกอบมาตรา 82 บัญญัติเพียงว่า หากปรากฏเหตุอันควรสงสัยว่าความเป็นรัฐมนตรีสิ้นสุดลง ให้ กกต.มีอำนาจส่งเรื่องให้ศาลรัฐธรรมนูญวินิจฉัยได้ ซึ่ง กกต.พิจารณาแล้วเห็นว่า จากข้อเท็จจริงและข้อกฎหมายที่สำนักงานฯ นำเสนอ มีเหตุอันควรสงสัยเกี่ยวกับการดำรงตำแหน่งนายกรัฐมนตรีผู้สื่อข่าวรายงานว่า ในส่วนคำร้องของพรรคร่วมฝ่ายค้านที่ยื่นเรื่องผ่านนายชวน หลีกภัย ประธานรัฐสภา เพื่อขอให้ส่งเรื่องให้ศาลรัฐธรรมนูญวินิจฉัย มีรายงานว่า หากคำร้องมาถึงสำนักงานศาลรัฐธรรมนูญ ในวันจันทร์ที่ 22 สิงหาคมนี้ คาดว่าจะมีการนำเรื่องเสนอต่อที่ประชุมตุลาการศาลรัฐธรรมนูญ ในวันพุธที่ 24 สิงหาคม ซึ่งก็จะมีการพิจารณาว่า เรื่องดังกล่าวเป็นไปตามหลักเกณฑ์ที่ศาลรัฐธรรมนูญจะรับไว้พิจารณาวินิจฉัยหรือไม่ และตามคำร้องปรากฏเหตุอันควรสงสัยว่ามีกรณีตามที่ถูกร้อง ที่ศาลจะต้องมีคำสั่งให้ พล.อ.ประยุทธ์ หยุดปฏิบัติหน้าที่ในฐานะนายกรัฐมนตรีไว้เป็นการชั่วคราวจนกว่าศาลจะมีคำวินิจฉัยหรือไม่. – สำนักข่าวไทยFacebookFacebookXTwitterLINELineดูข่าวเพิ่มเติมAreewanกกต.พล.อ.ประยุทธ์พิจารณาคำร้องวาระนายกฯ 8 ปีข่าวที่เกี่ยวข้องกกต.ส่งหนังสือตอบคำถามตามหนังสือ DSI เกี่ยวกับ ม.49สว. เห็นชอบส่งข้อเสนอแนะญัตติกระบวนการยุติธรรมให้รัฐบาลรับไปดำเนินการเพื่อไทย รอดคดียุบพรรค กรณีส่ง “ชาญ” ลงสมัครนายก อบจ.ปทุมธานีกกต.โต้ “ไม่จริง” กรณีอนุญาตให้นำโพย สว.เข้าสถานที่เลือกกกต.กำหนดเลือกตั้งซ่อม สส.เขต 2 บึงกาฬ 30 มี.ค.,https://tna.mcot.net/politics-1002166
ประชุมงบฯ วันที่ 4 องค์ประชุมล่มอีก,20/08/2565,รัฐสภา 20 ส.ค. – ประชุมงบฯ วันที่ 4 องค์ประชุมล่มอีก “สุชาติ” เรียก ส.ส. นอกห้องเข้ามาลงมติ ปรากฏ ส.ส.ในห้องน้อย สั่งพักประชุม นัดประชุมอีก 23 ส.ค.นี้เมื่อเวลา 18.39 น. ที่ประชุมสภาผู้แทนราษฎรได้พิจารณาร่างพระราชบัญญัติ (พ.ร.บ.) งบประมาณรายจ่ายประจำปีงบประมาณปี 2566 วาระสอง ต่อเนื่องเป็นวันที่ 4 โดยที่ประชุมพิจารณาถึงมาตรา 29 งบประมาณรัฐวิสาหกิจ โดยนายสุชาติ ตันเจริญ รองประธานสภาผู้แทนราษฎรคนที่หนึ่ง ทำหน้าที่ประธานในที่ประชุม ได้เรียกให้สมาชิกที่อยู่ด้านนอกให้เข้ามาลงมติในมาตราดังกล่าว แต่ปรากฏว่าสมาชิกในห้องประชุมมีจำนวนน้อยองค์ประชุมไม่ครบ จึงทำให้นายสุชาติ สั่งพักการประชุม และนัดประชุมต่อในวันที่ 23 ส.ค. เวลา 13.00 น. ทั้งนี้ ในวันเดียวกันนี้ที่ประชุมได้ลงมติไปแล้ว 5 มาตรา ประกอบด้วยมาตรา 24 มาตรา 25 มาตรา 26 มาตรา 27 และมาตรา 28 .-สำนักข่าวไทยFacebookFacebookXTwitterLINELineดูข่าวเพิ่มเติมChanakarn Rojnarakประชุมงบประชุมสภาพ.ร.บ.งบประมาณข่าวที่เกี่ยวข้องสส.แต่งชุดแดง ธีมตรุษจีนประชุมสภาปธ.วิปรัฐบาล กำชับ สส.เข้าประชุมสภา ปัดด้อยค่าฝ่ายค้านโวยสภาฯ ทำทางลาดให้คนพิการ จี้ยกเลิกล็อกที่จอดรถให้ สส.“ภราดร” เปิดคลิปแจงกระป๋องนมหล่น คาดถูกทิ้งไว้ช่วงก่อสร้างสภาฯ ตีตกร่างกม.ระเบียบบริหารท้องถิ่น,https://tna.mcot.net/politics-1001786
“วิปค้าน-วิปรัฐบาล” จ่อถกงบฯ วาระ 2 ต่อเนื่องถึงตีสาม,19/08/2565,รัฐสภา 19 ส.ค.- “วิปค้าน-วิปรัฐบาล” จ่อถกงบฯ วาระ 2 ต่อเนื่องถึงตีสาม “ชินวรณ์” ตั้งเป้าเอาให้เสร็จวันนี้ แต่ “สุทิน” เผยอยากให้นัดประชุมเพิ่มวันจันทร์นายชินวรณ์ บุณยเกียรติ สมาชิกสภาผู้แทนราษฎร (ส.ส.) จังหวัดนครศรีธรรมราช พรรคประชาธิปัตย์ (ปชป.) ในฐานะกรรมการประสานงานพรรคร่วมรัฐบาล หรือ วิปรัฐบาล เปิดเผยหลังการหารือของคณะกรรมการประสานงานร่วมสภาผู้แทนราษฎร หรือวิป 3 ฝ่ายนายชินวรณ์ กล่าวว่า ฝ่ายรัฐบาลยังยืนยันกับฝ่ายค้านว่า ต้องการให้พิจารณา พ.ร.บ. งบประมาณฯ ไปตามข้อตกลงเดิม คือ ให้แล้วเสร็จภายใน 3 วัน ถึงแม้ว่าตอนนี้ถึงแค่มาตรา 20 ยังเหลืออีก 20 มาตรา แต่โดยปกติ เมื่อผ่านมาตราสำคัญที่ยังเหลืออยู่คือ กระทรวงสาธารณสุข และกระทรวงศึกษาธิการ เข้าใจว่าหน่วยงานอื่นนั้นจะใช้เวลาอภิปรายน้อยลง ที่ผ่านมาฝ่ายค้านก็ได้ให้ความร่วมมือดีแล้วนายชินวรณ์ ยืนยันว่า ฝ่ายรัฐบาลพร้อมรักษาองค์ประชุม เพื่อการดำเนินการพิจารณางบประมาณปีนี้ สามารถลงมติวาระ 3 คืนนี้ได้ เพราะหากฝ่ายค้านให้ความร่วมมือในการลดเวลาและผู้อภิปรายลง ฝ่ายรัฐบาลก็ขอร้องให้ผู้อภิปรายหยุดการอภิปรายแล้ว เชื่อว่าจะรักษาบรรยากาศได้ด้วยดี และได้รับความร่วมมืออย่างการอภิปราย พ.ร.บ.งบประมาณฯ ในปีก่อนที่มาเร็วในช่วงท้ายเช่นกันนายชินวรณ์ ยังให้เหตุผลว่า หากเลยจากวันนี้ไป เพื่อนสมาชิกสภาผู้แทนราษฎรก็ได้นัดแนะนัดหมายอื่นไว้แล้ว ก็จะยิ่งทำให้การดำเนินการรักษาองค์ประชุมยิ่งยากขึ้น อยากเน้นย้ำว่ากฎหมายนี้สำคัญ จึงคาดว่าทุกฝ่ายให้ความร่วมมือได้เมื่อพิจารณาวาระ 2 เสร็จสิ้น นายชินวรณ์ ยืนยันว่า ต้องลงมติวาระ 3 และถ้าเห็นชอบแล้ว ก็จะนำส่งวุฒิสภา ให้พิจารณาแล้วเสร็จภายใน 105 วัน เพื่อประกาศใช้ให้ทันก่อน 1 ตุลาคม เชื่อทุกฝ่ายให้ความร่วมมือ ตอนนี้ทุกฝ่ายทำหน้าที่ได้อย่างดีอย่างไรก็ตาม นายสุทิน คลังแสง ส.ส.มหาสารคาม พรรคเพื่อไทย (พท.) ในฐานะประธานคณะกรรมการประสานงานพรรคร่วมฝ่ายค้าน (วิปฝ่ายค้าน) ให้สัมภาษณ์ว่า เบื้องต้นอาจจะมีการให้ลากยาวจนถึงเวลาประมาณ 03.00 น. อย่างไรก็ตามขณะนี้เสียงของรัฐบาลอยากจะให้มีการพักการประชุมไปในช่วงเวลาดังกล่าว และประชุมต่ออีกครั้งในวันพรุ่งนี้ (20 สิงหาคม) แต่ทางพรรคร่วมฝ่ายค้านอยากให้มีการประชุมต่อในวันจันทร์ที่ 22 สิงหาคม จะมีการคุยกับฝ่ายรัฐบาลอีกครั้ง.-สำนักข่าวไทยFacebookFacebookXTwitterLINELineดูข่าวเพิ่มเติมChanakarn Rojnarakวิปฝ่ายค้านวิปรัฐบาลข่าวที่เกี่ยวข้องวิปรัฐบาล ถกบ่ายนี้ เคาะวันซักฟอก“ปธ.วิปฝ่ายค้าน” ลั่นไม่กังวลข้อสอบรั่ว ท้าวัดข้อมูลในสภาฯจับตา พ.ร.บ.ตั๋วร่วมฯ ครม.ชงเข้าสภาฯไม่แน่ใจ “เอ็นเตอร์เทนเมนต์คอมเพล็กซ์” ทำประชามติหรือไม่“วิสุทธิ์” ย้ำร่างแก้ รธน.ฉบับเพื่อไทย ไม่แตะหมวด 1-2,https://tna.mcot.net/politics-1001455
นายกฯ ฝากความห่วงใย เยี่ยมไข้ครูบาบุญชุ่ม,18/08/2565,โรงพยาบาลกรุงเทพ 18 ส.ค.- นายกรัฐมนตรี มอบรองเลขาธิการนายกฯ ปฏิบัติหน้าที่โฆษกรัฐบาล นำความห่วงใย เยี่ยมไข้ครูบาบุญชุ่มพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มอบหมาย นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เป็นผู้แทนนำกระเช้าผลไม้ เข้าเยี่ยม พระครูบาบุญชุ่ม ญาณสังวโร ซึ่งได้เข้ารักษาตัวในโรงพยาบาลกรุงเทพฯ ตั้งแต่วันที่ 10 สิงหาคม 2565 ที่ผ่านมา หลังอาพาธจากโรคมาลาเรียขึ้นสมอง“นายกรัฐมนตรีฝากความห่วงใย ขอให้ครูบาบุญชุ่มฯ มีสุขภาพร่างกาย สมบูรณ์ แข็งแรง เป็นขวัญกำลังใจของเหล่าพุทธศาสนิกชน และเป็นกำลังหลักของพระพุทธศาสนาตลอดไป” นายอนุชา กล่าวFacebookFacebookXTwitterLINELineดูข่าวเพิ่มเติมChanakarn Rojnarakครูบาบุญชุ่มนายกอนุชาข่าวที่เกี่ยวข้องนายกฯ ถือโอกาสเข้าสภา คุย สส.เพื่อไทย รับฟังเสียงสะท้อนจากพื้นที่นายกฯ อุดหนุนผ้าฝ้ายมัดหมี่ย้อมครามชาวสกลนครมองนายกฯ อ่านถ้อยแถลงจากสคริปต์เป็นเรื่องปกตินายกฯ ติดตามสถานการณ์อุทกภัยเชียงใหม่ก้าวแรกดิจิทัลวอลเล็ต ก.คลัง เตรียมแถลง 10 โมง วันนี้,https://tna.mcot.net/politics-1000653
นักวิชาการ มอง ไม่ยุบสภาก่อน 24 ส.ค.65,17/08/2565,กรุงเทพฯ 17 ส.ค.-“นักวิชาการ” เชื่อ “พล.อ.ประยุทธ์” ไม่ชิงยุบสภาก่อนถึง 24 ส.ค.65 ชี้ รอศาลรัฐธรรมนูญตีความปมวาระ 8 ปีก่อนรศ.ดร.สิริพรรณ นกสวน สวัสดี อาจารย์ประจำคณะรัฐศาสตร์ จุฬาลงกรณ์มหาวิทยาลัย กล่าวกับผู้สื่อข่าวสำนักข่าวไทยถึงความเป็นไปได้ที่ พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม จะประกาศยุบสภาก่อนวันที่ 24 ส.ค.นี้ จากประเด็นการดำรงตำแหน่งนายกรัฐมนตรีครบวาระ 8 ปี ว่า ยังไม่เห็นความเป็นไปได้ที่ พล.อ.ประยุทธ์ จะตัดสินใจยุบสภาในช่วงนี้ เพราะไม่มีเหตุผลใดที่จะได้ประโยชน์ ซึ่งหากยุบสภาก็ต้องมีการเลือกตั้งใหม่จะไปไม่ถึงการจัดประชุมเอเปค และถ้าเลือกตั้งกลับมาโอกาสที่จะได้รับเลือกเข้ามาอีกครั้งก็มีความเป็นไปได้น้อย เนื่องจากมีคู่แข่งเยอะ ประกอบกับพรรคที่แตกสาขาออกไปหากจะเสนอชื่อแคนดิเดตนายกรัฐมนตรีจะต้องได้ ส.ส. 25 ที่นั่ง ซึ่งประเมินแล้วอาจได้ไม่ถึง อีกทั้งยังต้องรอคำวินิจฉัยจากศาลรัฐธรรมนูญก่อนว่าจะออกมาเป็นอย่างไรรศ.ดร.สิริพรรณ กล่าวอีกว่า หากมองแนวโน้ม ศาลรัฐธรรมนูญน่าจะเห็นว่าการนับวาระการดำรงตำแหน่งนายกรัฐมนตรี ของ พล.อ.ประยุทธ์ เริ่มตั้งแต่วันที่รัฐธรรมนูญปี 60 มีผลบังคับใช้ วันที่ 6 เมษายน 2560 ซึ่งจะครบวาระ 8 ปี ในวันที่ 6 เมษายน 2568 แต่ส่วนตัวเห็นว่าควรเริ่มรับตั้งแต่ปี 2557 ซึ่งจะครบวาระ 8 ปีในวันที่ 24 สิงหาคม 2565รศ.ดร.สิริพรรณ ยังมองว่า โอกาสที่รัฐบาลชุดนี้จะยุบสภาเกิดขึ้นได้แน่ แต่จะเป็นช่วงต้นปี ในเดือนมกราคม 2566 ก่อนหมดวาระรัฐบาล ซึ่งไม่ใช่การยุบหนี แต่เป็นการยุบในช่วงที่ประเมินความพร้อมแล้ว เพราะการยุบสภา ส.ส.ต้องสังกัดพรรคภายใน 30 วันซึ่งเป็นอีกหนึ่งเงื่อนไขของการยุบสภาด้าน ผศ.ดร.พรสันต์ เลี้ยงบุญเลิศชัย คณะนิติศาสตร์ จุฬาลงกรณ์มหาวิทยาลัย กล่าววว่า หากดูจากท่าทีของ พล.อ.ประยุทธ์ ไม่ได้วิตกกังวลอะไร ซึ่งคงต้องรอศาลรัฐธรรมนูญว่าจะมีคำวินิจฉัยอย่างไร จะสั่งให้มีการหยุดปฏิบัติหน้าที่หรือไม่ ตนคิดว่าคงต้องรอดูตรงนี้ก่อน ดังนั้นในช่วง 7 วันก่อนถึงวันที่ 24 ส.ค.นี้ ก็เป็นไปได้ยากที่ พล.อ.ประยุทธ์ จะตัดสินใจยุบสภา แต่ถ้าศาลรัฐธรรมนูญไม่สั่งให้หยุดปฎิบัติหน้าที่ก็ต้องดูว่า พล.อ.ประยุทธ์ จะว่าอย่างไร ทั้งนี้ปัจจัยที่จะนำไปสู่การยุบสภา ต้องดูว่ารัฐบาล พรรคร่วมรัฐบาลมีความพร้อมหรือยังสำหรับการเลือกตั้งครั้งใหม่ เพราะหากพรรคร่วมรัฐบาลไม่ยิมยอมก็เป็นเรื่องยากเช่นกัน .-สำนักข่าวไทยFacebookFacebookXTwitterLINELineดูข่าวเพิ่มเติมกมลเนตร นวลจันทร์ปมวาระ8ปีนายกฯผศ.ดร.พรสันต์ เลี้ยงบุญเลิศชัย คณะนิติศาสตร์ จุฬาลงกรณ์มหาวิทยาลัยยุบสภารศ.ดร.สิริพรรณ นกสวน สวัสดี อาจารย์ประจำคณะรัฐศาสตร์ จุฬาลงกรณ์มหาวิทยาลัยข่าวที่เกี่ยวข้อง“วิสุทธิ์” บอกฝ่ายค้านฝันกลางวัน หวังผลซักฟอกถึงขั้นยุบสภา“ดนุพร” โต้ “เท้ง” ไม่มีเหตุผลใดให้ยุบสภาฯ“ธนกร” สวนฝ่ายค้านเล่นการเมืองเกินเหตุ กดดันนายกฯ ยุบสภานายกฯ ไม่ตอบหลังฝ่ายค้านจี้ยุบสภา คุมเสียงพรรคร่วมไม่ได้นายกฯ เลี่ยงตอบกระทู้ในสภาฯ งงยุบสภา บอกไม่ได้ยินใครพูด,https://tna.mcot.net/politics-999893
