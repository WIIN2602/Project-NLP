title,date,content,link
ปูติน เปิดทำเนียบเครมลินต้อนรับ มิน อ่อง หล่าย มีนัยอะไร?,6 มีนาคม 2025,วลาดิเมียร์ ปูติน ประธานาธิบดีรัสเซีย ให้การต้อนรับพลเอกอาวุโส มิน อ่อง หล่าย ผู้นำรัฐบาลทหารเมียนมา ณ ทำเนียบเครมลิน โดยการพบกันครั้งนี้เป็นสัญญาณสำคัญของการกระชับความร่วมมือระหว่าง 2 ประเทศในหลายมิติ ท่ามกลางแรงกดดันจากตะวันตกที่ยังคงดำเนินต่อไปนี่เป็นครั้งที่ 4 ที่มิน อ่อง หล่าย เดินทางเยือนรัสเซียตั้งแต่ทำรัฐประหาร เข้ายึดอำนาจจากรัฐบาลพลเรือนของ ออง ซาน ซูจี ในปี 2021 การพบกันในครั้งนี้เป็นอีกครั้งที่สะท้อนถึงความสัมพันธ์ที่แน่นแฟ้นระหว่างมอสโกและเนปิดอว์ในการเจรจา ประธานาธิบดีปูตินเน้นย้ำถึงการขยายความร่วมมือทางเศรษฐกิจ โดยเฉพาะในด้านพลังงานนิวเคลียร์ มีการลงนามในบันทึกข้อตกลง หรือ MOU เพื่อสร้างโรงไฟฟ้านิวเคลียร์ขนาดเล็กในเมียนมา ซึ่งรัสเซียให้คำมั่นว่าจะเป็นพลังงานที่ ‘ราคาถูกและเป็นมิตรต่อสิ่งแวดล้อม’ พร้อมเชิญกองทัพเมียนมาเข้าร่วมขบวนพาเหรดวันแห่งชัยชนะ หรือ Victory Day ที่จัตุรัสแดงในวันที่ 9 พฤษภาคมด้วยแต่การพบกันในครั้งนี้ไม่ใช่แค่เรื่องของการค้าและพลังงานเท่านั้น แต่ยังตอกย้ำถึงบทบาทของรัสเซียในฐานะผู้สนับสนุนหลักของรัฐบาลทหารเมียนมา ที่ยังคงเผชิญแรงกดดันจากการถูกชาติตะวันตกคว่ำบาตรด้วยแล้วรัสเซียต้องการอะไรจากเมียนมา?ดร.อดุลย์ กำไลทอง นักวิชาการอิสระ และผู้เชี่ยวชาญด้านรัสเซีย ชี้ให้เห็นว่า รัสเซียมองเมียนมาเป็นเครื่องมือถ่วงดุลอิทธิพลของจีน ในภูมิภาคเอเชียตะวันออกเฉียงใต้จีนเป็นผู้เล่นหลักที่มีอิทธิพลทางเศรษฐกิจและการเมืองในเมียนมา รัสเซียจึงต้องการเข้ามามีบทบาทมากขึ้นเพื่อลดการครอบงำของจีน นี่เป็นเหตุผลหนึ่งที่รัสเซียกระชับความสัมพันธ์กับรัฐบาลทหารเมียนมา โดยเฉพาะด้านยุทโธปกรณ์และพลังงานดร.อดุลย์ อธิบายเพิ่มเติมว่า รัสเซียมีสายสัมพันธ์ที่แน่นแฟ้นกับเมียนมาในด้านการทหารมาอย่างยาวนาน นักศึกษาทางการทหารของเมียนมาจำนวนมากได้รับทุนจากรัฐบาลรัสเซีย และศึกษาด้านเทคโนโลยีทางทหารที่นั่นรัสเซียมองเกมระยะยาวเสมอ หากรัสเซียสร้างพันธมิตรกับรัฐบาลประเทศใดแล้ว พวกเขาต้องการให้ผู้นำนั้นอยู่ในอำนาจไปนานๆส่วนอีกประเด็นที่น่าสนใจคือ บทบาทของชนกลุ่มน้อยที่ต่อต้านรัฐบาลทหารเมียนมา ซึ่งบางกระแสระบุว่ามีการสนับสนุนจากจีนอยู่ ดังนั้น รัฐบาลทหารเมียนมาจึงต้องหาทางออกโดยมองหาพันธมิตรที่เป็น ‘พี่ใหญ่’ คนใหม่ และรัสเซียก็เป็นตัวเลือกที่ดีซึ่งถ้าหากดูนโยบายต่างประเทศของรัสเซียในช่วงหลัง จะเห็นว่าปูตินพยายามขยายอิทธิพลในหลายภูมิภาค ไม่ว่าจะเป็นยุโรปตะวันออก ตะวันออกกลาง หรือเอเชียตะวันออก เช่น เกาหลีเหนือ แต่ภูมิภาคเอเชียตะวันออกเฉียงใต้เป็นพื้นที่ที่รัสเซียยังเข้าไม่ถึงมากนัก เนื่องจากจีนและสหรัฐฯ เป็นผู้เล่นหลักส่วนเวียดนาม ซึ่งเคยเป็นพันธมิตรเก่าของรัสเซียสมัยโซเวียต กลับมีท่าทีโน้มเอียงไปทางสหรัฐฯ มากขึ้นในช่วงหลัง นี่จึงทำให้รัสเซียต้องหาทางสร้างอิทธิพลใหม่ในภูมิภาค และเมียนมาก็เป็นหนึ่งในหมากสำคัญของรัสเซียในเกมนี้เมียนมาต้องการอะไรจากรัสเซีย?รศ. ดร.ดุลยภาค ปรีชารัชช อาจารย์ประจำสาขาวิชาเอเชียตะวันออกเฉียงใต้ศึกษา คณะศิลปศาสตร์ มหาวิทยาลัยธรรมศาสตร์ วิเคราะห์ว่า การเดินทางเยือนรัสเซียของมิน อ่อง หล่าย เป็นไปเพื่อแสวงหาอาวุธยุทโธปกรณ์ที่ทันสมัยจากรัสเซียรัฐบาลทหารเมียนมาต้องการโดรน ปืนใหญ่ และเครื่องบินรบจากรัสเซีย เพื่อนำมาใช้ปราบปรามกองกำลังต่อต้านและกลุ่มชาติพันธุ์ รัฐบาลทหารเมียนมารู้ดีว่าพวกเขาไม่สามารถพึ่งพาจีนได้เพียงฝ่ายเดียว และจีนเองก็มีอิทธิพลมากขึ้นในเมียนมา จึงต้องการสร้างความสัมพันธ์เชิงยุทธศาสตร์กับรัสเซียให้แน่นแฟ้นยิ่งขึ้นเพื่อถ่วงดุลอำนาจจีนส่วนอีกปัจจัยที่สำคัญคือ โครงการท่าเรือน้ำลึกทวาย ซึ่งเมียนมาต้องการดึงรัสเซียเข้ามามีบทบาท โครงการนี้มีศักยภาพที่จะเปลี่ยนสมดุลเศรษฐกิจในภูมิภาค เพราะตั้งอยู่ใกล้อ่าวไทยและทะเลอันดามัน ทำให้สามารถเป็นจุดยุทธศาสตร์สำหรับการค้าระหว่างประเทศรศ. ดร.ดุลยภาค มองว่า หากรัสเซียลงทุนจริง ท่าเรือน้ำลึกทวายอาจกลายเป็นเครื่องมือให้รัสเซียขยายอิทธิพลในภูมิภาค และมีผลกระทบโดยตรงต่อจีน เนื่องจากจีนมีโครงการระเบียงเศรษฐกิจจีน-เมียนมา ที่เป็นส่วนหนึ่งของโครงการ 1 แถบ 1 เส้นทางซึ่งเชื่อมโยงกับท่าเรือในรัฐยะไข่รศ. ดร.ดุลยภาค ชวนให้จับตาดูว่ารัสเซียจะยอมทุ่มทุนมหาศาลในท่าเรือน้ำลึกทวายมากน้อยเพียงใด ซึ่งในภูมิรัฐศาสตร์ของรัสเซีย เมียนมาค่อนข้างอยู่ไกล แตกต่างจากจีนที่มีภูมิรัฐศาสตร์ที่ใกล้กว่า แต่หากทวายถูกพัฒนาโดยรัสเซีย เส้นทางขนส่งสินค้าระหว่างเมียนมากับโลกอาจเปลี่ยนไป และอิทธิพลของจีนอาจลดลงในบางส่วนท่าทีสหรัฐฯ ขยับมากขึ้นหรือไม่?ดร.อดุลย์ วิเคราะห์ว่า สหรัฐฯ อาจต้องปรับยุทธศาสตร์ในเอเชียตะวันออกเฉียงใต้ ยิ่งถ้ารัสเซียเริ่มเข้ามามีอิทธิพลมากขึ้น สหรัฐฯ เองอาจจะต้องกังวลเรื่องผลประโยชน์บริเวณช่องแคบมะละกา ซึ่งเป็นเส้นทางเดินเรือสำคัญของโลก หากรัสเซียสามารถขยายอิทธิพลมาถึงจุดนี้ ย่อมส่งผลต่อดุลอำนาจในอินโดแปซิฟิกส่วน รศ. ดร.ดุลยภาค มองว่าในยุค 2.0 ของทรัมป์ เมียนมากับไทยที่ถูกจัดให้อยู่ในภูมิภาคอินโดแปซิฟิก มาวันนี้ทำให้เห็นไพ่ของจีน และรัสเซีย ในสนามเมียนมา อาจจะมีความน่าสนใจมากขึ้นกับสหรัฐฯ แต่ประเด็นปัญหาภายในของเมียนมา รศ. ดร.ดุลยภาค มองว่าก็จะยังคงไม่ได้รับความสนใจในรัฐบาลทรัมป์ 2.0 เหมือนเดิม และยังไม่คิดว่าสหรัฐฯ จะมีพลังอำนาจที่จะเข้ามาวัดกับจีนในบริเวณนี้มากนัก แต่ทั้งนี้ก็เป็นเรื่องที่น่าจับตามองต่อไปปูติน เล่นเกมสงครามจิตวิทยานอกจากนี้ ดร.อดุลย์ ยังวิเคราะห์ว่า รัสเซียกำลังใช้เกมสงครามจิตวิทยาในการขยับบทบาทในเอเชียตะวันออกเฉียงใต้ การเปิดสัมพันธ์ที่แน่นแฟ้นกับเมียนมา ไม่เพียงแต่เป็นการสร้างพันธมิตรใหม่ แต่ยังเป็นการส่งสัญญาณถึงประเทศอื่น ๆ ในภูมิภาคให้กลับมาคิดทบทวนถึงทิศทางนโยบายของตน ในที่นี้รวมถึงประเทศไทยด้วยเช่นเดียวกันทั้งไทย มาเลเซีย และเวียดนาม อาจต้องพิจารณาปรับแนวทางความสัมพันธ์กับรัสเซียใหม่ สำหรับ ไทย ดร.อดุลย์มองว่า ไทยต้องทบทวนความสัมพันธ์กับรัสเซียอย่างรอบคอบ โดยเฉพาะในบริบทของความสัมพันธ์รัสเซีย-เมียนมา เพราะไทยเองมีผลประโยชน์ในท่าเรือน้ำลึกทวาย และอาจได้รับผลกระทบจากการเปลี่ยนแปลงโครงสร้างเศรษฐกิจของภูมิภาคอีกหนึ่งประเด็นที่ ดร.อดุลย์ เน้นย้ำคือ ‘พลังงาน’ หากโรงไฟฟ้าพลังงานนิวเคลียร์ที่เป็นความร่วมมือระหว่างรัสเซียและเมียนมาประสบความสำเร็จ ไทยอาจต้องซื้อไฟฟ้าจากเมียนมาในอนาคต ซึ่งนี่คือจุดที่ไทยต้องทบทวนและคิดให้รอบด้านอ้างอิง:https://apnews.com/article/min-aung-hlaing-myanmar-junta-russia-putin-d1700f85a360632bcfb0b0f0c3edff55,https://thestandard.co/putin-min-aung-hlaing-kremlin/
Reuters รายงาน แคนาดา-สหรัฐฯ เคยเสนอรับอุยกูร์ แต่ไทยเมิน เพราะกลัวจีนไม่พอใจ,5 มีนาคม 2025,"สำนักข่าว Reuters รายงานอ้างแหล่งข่าวระบุว่า ก่อนหน้านี้ทางการแคนาดาและสหรัฐอเมริกาเคยเสนอที่จะรับชาวอุยกูร์ 48 คนซึ่งถูกควบคุมตัวอยู่ในไทยมากว่า 10 ปีเป็นผู้ลี้ภัย แต่ทางการไทยกลับไม่ได้ดำเนินการใดๆ เนื่องจากหวั่นเกรงว่าจะทำให้จีนไม่พอใจ ก่อนที่ในที่สุดพวกเขาจะถูกส่งตัวกลับจีนเมื่อช่วงสัปดาห์ที่ผ่านมาสำนักข่าว Reuters ตีข่าวนี้ผ่านรายงานที่มีชื่อว่า ‘Exclusive: Canada and US offered Uyghurs in Thailand asylum before deportation to China, sources say’ โดยระบุเพิ่มเติมว่า ไทยได้ออกมาแก้ต่างเกี่ยวกับการส่งตัวชาวอุยกูร์กลับจีน โดยกล่าวว่าการเนรเทศครั้งนี้เป็นไปตามกฎหมายและพันธกรณีด้านสิทธิมนุษยชน แม้จะมีเสียงทัดทานจากผู้เชี่ยวชาญด้านสิทธิมนุษยชนขององค์การสหประชาชาติก็ตามทั้งนี้ กลุ่มสิทธิมนุษยชนกล่าวหาว่าจีนละเมิดสิทธิของชาวอุยกูร์ ซึ่งเป็นชนกลุ่มน้อยที่นับถือศาสนาอิสลามประมาณ 10 ล้านคนในเขตปกครองตนเองซินเจียงทางตะวันตกเฉียงเหนือของจีน ซึ่งทางการจีนเองก็ปฏิเสธข้อกล่าวหาข้างต้นอย่างไรก็ตาม เมื่อวันที่ 3 มีนาคมที่ผ่านมา ภูมิธรรม เวชยชัย รองนายกรัฐมนตรี และรัฐมนตรีว่าการกระทรวงกลาโหม เผยว่าไม่เคยมีประเทศใดที่ทำหนังสือขอมารับตัวชาวอุยกูร์อย่างเป็นทางการ โดยทางการไทยรอเวลามากว่า 10 ปี และเคยได้เจรจากับประเทศใหญ่หลายประเทศ แต่ก็ไม่มีชาติใดที่ให้คำตอบที่แน่ชัดด้านเจ้าหน้าที่จากกระทรวงการต่างประเทศสหรัฐฯ รายหนึ่งซึ่งขอไม่เปิดเผยตัวตนกล่าวว่า สหรัฐฯ เคยเสนอที่จะจัดสรรให้ชาวอุยกูร์ทั้ง 48 คนไปตั้งถิ่นฐานใหม่ โดยระบุว่า “สหรัฐฯ ประสานงานกับทางการไทยหลายปีเพื่อหลีกเลี่ยงไม่ให้เกิดสถานการณ์เช่นนี้ ซึ่งรวมถึงการเสนอต่อเนื่องหลายครั้งที่จะให้ชาวอุยกูร์ไปตั้งถิ่นฐานในประเทศอื่นๆ รวมถึงในสหรัฐฯ ด้วย”นอกจากนี้ สำนักข่าว Reuters ยังรายงานโดยอ้างแหล่งข่าว 4 รายว่าแคนาดาเองก็ได้เสนอที่จะให้ชาวอุยกูร์ที่ถูกคุมขังทั้งหมดลี้ภัยด้วย โดยระบุว่าแหล่งข่าวทั้ง 4 รายนั้นเป็นนักการทูตและผู้ที่เกี่ยวข้องโดยตรงขณะที่แหล่งข่าว 2 แหล่งในจำนวนนี้เผยว่าออสเตรเลียก็เสนอที่จะรับเป็นผู้ลี้ภัยด้วย แต่ทางการไทยไม่ยอมรับข้อเสนอเหล่านี้เนื่องจากเกรงว่าจะทำให้จีนไม่พอใจ อย่างไรก็ตาม แหล่งข่าวทั้งหมดขอไม่เปิดเผยตัวตน เนื่องจากเป็นประเด็นที่ละเอียดอ่อนจากกรณีดังกล่าว สำนักข่าว Reuters ได้ส่งคำถามไปยังกระทรวงการต่างประเทศจีน ซึ่งชี้แจงว่า การส่งตัวชาวอุยกูร์กลับประเทศเป็นการดำเนินการที่สอดคล้องตามหลักกฎหมายของจีน ไทย และกฎหมายระหว่างประเทศ ทั้งหมดเป็นชาวจีนที่เป็นผู้อพยพผิดกฎหมาย และย้ำว่าสิทธิตามกฎหมายของบุคคลที่เกี่ยวข้องได้รับการคุ้มครองอย่างเต็มที่ด้านทางการแคนาดากล่าวว่าจะไม่แสดงความคิดเห็นในกรณีนี้กระทรวงการต่างประเทศและการค้าออสเตรเลียอ้างแถลงการณ์ของ เพนนี หว่อง รัฐมนตรีว่าการกระทรวงการต่างประเทศ ซึ่งกล่าวว่า ออสเตรเลีย “ไม่เห็นด้วยอย่างยิ่ง” กับการตัดสินใจของไทยทั้งนี้ นอกจากชาวอุยกูร์ 40 คนที่ถูกส่งตัวกลับจีนเมื่อสัปดาห์ที่แล้ว ยังมีอีก 5 คนที่ถูกคุมขังในเรือนจำของไทยเนื่องจากมีคดีอาญาที่ยังดำเนินอยู่ และสำนักข่าว Reuters ไม่สามารถยืนยันที่อยู่ของผู้ต้องหาอีก 3 คนได้ในขณะนี้รัฐบาลไทยยืนยันไม่มีประเทศที่ 3 แจ้งรอรับอุยกูร์ด้าน รัศม์ ชาลีจันทร์ ผู้ช่วยรัฐมนตรีประจำกระทรวงการต่างประเทศ ยืนยันว่า ไม่มีประเทศที่ 3 แจ้งรอรับตัว 40 ชาวอุยกูร์กลับ เพราะถ้ามีประเทศที่ 3 ยินดีรับไปอย่างจริงจัง ประเทศเหล่านี้จะต้องมีหนังสือยืนยันแจ้งความประสงค์มาเป็นทางการต่อรัฐบาลไทย โดยผ่านกระทรวงการต่างประเทศ หรือผ่านสถานเอกอัครราชทูตไทยในประเทศนั้นๆ แต่ซึ่งไม่มีประเทศใดดำเนินการเลยผู้ช่วยรัฐมนตรีประจำกระทรวงการต่างประเทศยังระบุว่า อาจเป็นไปได้ที่มีบางประเทศเคยแสดงความประสงค์โดยเฉพาะเมื่อ 11 ปีที่แล้ว ซึ่งได้มีการส่งตัวชาวอุยกูร์บางส่วนไปแล้ว แต่หลังจากนั้นมา สำหรับชาวอุยกูร์ที่ยังตกค้าง ก็ไม่มีประเทศใดมีหนังสือแสดงความจำนงเป็นทางการมาเลยนอกจากประเทศจีนผู้ช่วยรัฐมนตรีประจำกระทรวงการต่างประเทศยังย้ำว่า เรื่องการส่งตัวชาวอุยกูร์กลับนี้เป็นเรื่องการดำเนินการระดับรัฐบาลต่อรัฐบาลเท่านั้นที่ต้องตกลงกัน การไปติดต่อผ่านองค์การระหว่างประเทศอย่างข้าหลวงใหญ่ผู้ลี้ภัยแห่งสหประชาชาติ หรือ UNHCR หรือเป็นนักการเมืองที่ขณะนั้นยังไม่ได้เป็นรัฐบาล หรือ NGO กลุ่มใดก็ไม่สามารถทำได้ เพราะจะต้องเป็นระดับรัฐบาลต่อรัฐบาลเท่านั้นภาพ:Reutersอ้างอิง:https://www.reuters.com/world/canada-us-offered-uyghurs-thailand-asylum-before-deportation-china-sources-say-2025-03-05/?utm_campaign=trueAnthem%3A+Trending+Content&utm_medium=trueAnthem&utm_source=facebook&fbclid=IwZXh0bgNhZW0CMTEAAR1vk52yt-i889D0nSQKGdawiX9nP7nNbQ4WEysxhrJYX4BY4ikRwgR_ZDI_aem_lXd4bwOprd19rax1Bi3CMA",https://thestandard.co/thailand-ignores-uyghur-offer-canada-us/
ชมคลิป: ไทย กับ BRICS จากมุมมองทูตรัสเซียและบราซิล | NEWS DIGEST #126,4 มีนาคม 2025,ประเทศไทยกำลังถูกจับตามองในฐานะหนึ่งในประเทศหุ้นส่วนของ BRICS ซึ่งเป็นกลุ่มเศรษฐกิจขนาดใหญ่ที่กำลังก้าวเข้ามามีบทบาทสำคัญบนเวทีโลก การเป็นหุ้นส่วนของไทยกับ BRICS อาจเปิดโอกาสทางเศรษฐกิจใหม่ๆ ขณะเดียวกันก็มาพร้อมกับความท้าทายทีมข่าว THE STANDARD มีโอกาสเข้าร่วมรับฟังการบรรยายในหัวข้อ ‘การขับเคลื่อนพันธกิจการเป็นประเทศหุ้นส่วนกลุ่ม BRICS ของประเทศไทย’ ซึ่งจัดขึ้นโดยกระทรวงการต่างประเทศสิ่งที่น่าสนใจคือเราได้ฟังมุมมองจากเอกอัครราชทูตสหพันธรัฐรัสเซียประจำประเทศไทย และอุปทูตรักษาราชการสถานเอกอัครราชทูตสหพันธ์สาธารณรัฐบราซิลประจำประเทศไทย ในฐานะประธานกลุ่ม BRICSในห้วงเวลาที่สถานการณ์โลกไม่แน่นอน กระทบเศรษฐกิจและการค้าระดับโลกในหลายมิติ ประกอบกับแรงกระเพื่อมในยุคทรัมป์ 2.0แต่ BRICS จะเป็นร่มคันใหญ่ที่ไทยควรเข้าหามากกว่าการเป็นแค่หุ้นส่วนหรือไม่ แล้วไทยต้องทำอย่างไร หากมีความเป็นไปได้ในอนาคตที่จะได้เป็นสมาชิกเต็มตัว ทั้งหมดนี้ติดตามใน News Digest,https://thestandard.co/news-digest-04032025/
ย้อนปมขัดแย้งรัสเซีย-ยูเครน มาถึงจุดนี้ได้อย่างไร,3 มีนาคม 2025,"สงครามยูเครน-รัสเซียเป็นหนึ่งในความขัดแย้งที่ส่งผลกระทบอย่างมหาศาลต่อโลกยุคใหม่ มีจุดเริ่มต้นจากปัจจัยทางประวัติศาสตร์ ความขัดแย้งเชิงภูมิรัฐศาสตร์ และการแข่งขันระหว่างมหาอำนาจ สงครามนี้ไม่เพียงแต่เป็นเรื่องของสองประเทศ แต่ยังเกี่ยวข้องกับอิทธิพลของ NATO และตะวันตก รวมถึงความพยายามของรัสเซียในการรักษาสถานะอำนาจของตนในภูมิภาค📍 จุดเริ่มต้นของความขัดแย้ง: รากเหง้าทางประวัติศาสตร์ยูเครนและรัสเซียมีประวัติศาสตร์ที่เชื่อมโยงกัน โดยยูเครนเคยเป็นศูนย์กลางของจักรวรรดิรุสเคียฟ ซึ่งเป็นต้นกำเนิดของรัสเซียและวัฒนธรรมสลาฟตะวันออก ก่อนที่ยูเครนจะถูกผนวกเข้ากับจักรวรรดิรัสเซียในช่วงศตวรรษที่ 18 และกลายเป็นส่วนหนึ่งของสหภาพโซเวียต (USSR) ในช่วงศตวรรษที่ 20ยูเครนได้รับผลกระทบจาก ‘ภาวะอดอยากครั้งใหญ่’ หรือ ‘โฮโลโดมอร์’ (Holodomor) ในช่วงปี 1932-1933 ขณะที่อยู่ภายใต้การปกครองของโซเวียต ซึ่งใช้นโยบายบังคับเก็บเกี่ยวพืชผล (Collectivization Policy) ให้เกษตรกรยูเครนส่งมอบผลผลิตทางการเกษตรทั้งหมดให้กับรัฐ แม้ประชาชนกำลังจะอดตาย หากพบว่า มีความพยายามที่จะเก็บอาหารไว้กินเองก็จะต้องได้รับโทษอย่างรุนแรง รวมถึงปิดกั้นความช่วยเหลือจากต่างชาติและกวาดล้างบรรดาปัญญาชนยูเครน เป็นเหตุให้มีผู้เสียชีวิตประมาณ 3-4 ล้านคนหลายฝ่ายเชื่อว่า โฮโลโดมอร์เป็นนโยบายฆ่าล้างเผ่าพันธุ์ชาวยูเครนที่จงใจทำโดยรัฐบาลโซเวียตภายใต้การนำของโจเซฟ สตาลิน เพื่อกำจัดอัตลักษณ์ประจำชาติของยูเครน และควบคุมประชากรในภูมิภาคที่ต่อต้านการปกครองของโซเวียตขณะที่รัสเซียอ้างว่าโฮโลโดมอร์เป็นผลจากนโยบายทางเศรษฐกิจที่ผิดพลาด ไม่ใช่การจงใจทำลายชาติพันธุ์ยูเครน อย่างไรก็ตาม ประวัติศาสตร์บาดแผลนี้ ส่งผลให้ชาวยูเครนจำนวนไม่น้อยไม่ไว้วางใจสหภาพโซเวียตในช่วงเวลานั้นและเป็นหนึ่งในจุดตัดที่สำคัญกับรัสเซียจนถึงปัจจุบัน📍 1991: การล่มสลายของสหภาพโซเวียตยูเครนประกาศแยกตัวเอกราชจากโซเวียต ก่อนที่โซเวียตจะล่มสลายอย่างเป็นทางการในช่วงปลายปี 1991 ซึ่งเป็นหนึ่งในสัญลักษณ์ที่สะท้อนว่า ยุคสงครามเย็นได้สิ้นสุดลงแล้วด้วยชัยชนะของฝ่ายที่สนับสนุนเสรีประชาธิปไตย ทำให้ยูเครนหันไปพัฒนาความสัมพันธ์กับโลกตะวันตกเพิ่มมากยิ่งขึ้นในปี 1994 มีการลงนาม ‘บันทึกความเข้าใจบูดาเปสต์’ (Budapest Memorandum) ระหว่าง ยูเครน รัสเซีย สหรัฐอเมริกา และสหราชอาณาจักร โดยมีเนื้อหาหลักคือการให้ ‘หลักประกันด้านความมั่นคง’ แก่ยูเครน หลังจากที่ยูเครนยอมปลดอาวุธนิวเคลียร์ทั้งหมด และส่งคืนให้กับรัสเซียรัสเซียอ้างว่าสหรัฐฯ และชาติตะวันตกเคยให้คำมั่นทางวาจาว่า NATO จะไม่ขยายตัวไปยังยุโรปตะวันออก ‘แม้แต่นิ้วเดียว’ หลังสิ้นสุดสงครามเย็น แต่สหรัฐฯ และชาติตะวันตกโต้แย้งว่า ข้อตกลงดังกล่าวไม่มีหลักฐานเป็นลายลักษณ์อักษร พร้อมเดินหน้าขยายอิทธิพลและเปิดรับสมาชิกเพิ่มเติม โดยมีหลายประเทศที่เคยอยู่ภายใต้อิทธิพลโซเวียต เช่น โปแลนด์, ฮังการี, สาธารณรัฐเช็ก, บัลแกเรีย, โรมาเนีย และรัฐบอลติก เข้าร่วมสมาชิก NATO ทำให้ประเด็นเรื่องการขยายอิทธิพลของ NATO เข้ามาประชิดพรมแดนรัสเซียยิ่งเป็นประเด็นที่ละเอียดอ่อนอย่างมาก การสมัครเข้าเป็นสมาชิก NATO ของยูเครน ซึ่งมีพรมแดนติดกับรัสเซีย จึงเป็น ‘เส้นสีแดง’ ที่ไม่ควรก้าวล้ำ📍 2014: การปฏิวัติยูโรไมดานและการผนวกไครเมียอีกหนึ่งจุดตัดสำคัญที่ส่งผลกระทบต่อความสัมพันธ์รัสเซีย-ยูเครน นั่นคือ เหตุการณ์ ‘ยูโรไมดาน’ (Euromaidan) หรือ การประท้วงใหญ่ในยูเครน ซึ่งเกิดขึ้นหลังจากวิคเตอร์ ยานูโควิช ประธานาธิบดียูเครนในช่วงเวลานั้นที่มีจุดยืนสนับสนุนรัสเซีย ปฏิเสธ ‘ข้อตกลงความร่วมมือทางการเมืองและเศรษฐกิจกับสหภาพยุโรป’ (Ukraine-EU Association Agreement) หลังได้รับแรงกดดันจากรัสเซีย นำไปสู่การประท้วงและการปฏิวัติครั้งใหญ่ จนโค่นล้มอำนาจยานูโควิชได้สำเร็จ และเขาต้องลี้ภัยไปยังรัสเซียชาวยูเครนมองว่า ยานูโควิชทรยศต่ออนาคตของยูเครน และรับใช้รัสเซียมากจนเกินไปการปฏิวัติยูโรไมดานจึงเป็น ‘จุดเปลี่ยน’ ที่ทำให้ยูเครนหันหลังให้กับรัสเซียและเข้าใกล้ยุโรปมากขึ้นในปีเดียวกันนั้น ความสัมพันธ์ระหว่างรัสเซีย-ยูเครนตกต่ำลงอย่างต่อเนื่อง หลังจากรัสเซียใช้กำลังทางทหารเข้าควบคุมคาบสมุทรไครเมีย และจัดการลงประชามติผนวกไครเมียเข้าเป็นส่วนหนึ่งของรัสเซีย โดยที่ประเทศส่วนใหญ่โดยเฉพาะชาติตะวันตกต่างไม่ยอมรับการลงประชามติดังกล่าว นอกจากนี้รัสเซียยังสนับสนุนกลุ่มแบ่งแยกดินแดนในภูมิภาคดอนบาส (โดเนตสก์และลูฮันสก์) ทำให้เกิดสงครามกลางเมืองในพื้นที่ทางภาคตะวันออกของยูเครนอีกด้วยนานาชาติมองว่า การผนวกไครเมียของยูเครนเข้าเป็นส่วนหนึ่งของรัสเซียนั้น ถือเป็นการละเมิดบันทึกความเข้าใจบูดาเปสต์ เนื่องจากยูเครนไม่ได้รับหลักประกันและความช่วยเหลือตามที่ตกลงกันไว้📍 2014-2015: ข้อตกลงมินสก์ (Minsk Agreements)อย่างไรก็ตาม มีความพยายามที่จะยุติความขัดแย้งระหว่างรัฐบาลยูเครนกับกลุ่มแบ่งแยกดินแดนที่รัสเซียให้การสนับสนุนในภูมิภาคดอนบาสของยูเครน ผ่านการทำ ‘ข้อตกลงมินสก์’ (Minsk Agreements) ถึง 2 ฉบับ ในช่วงปลายปี 2014 และช่วงต้นปี 2015 โดยฉบับแรกมีองค์การเพื่อความมั่นคงและความร่วมมือในยุโรป (OSCE) เป็นตัวกลางในการเจรจา ส่วนฉบับที่ 2 มีการดึงเยอรมนีและฝรั่งเศสเข้ามาช่วยเจรจาไกล่เกลี่ยอย่างไรก็ตาม ข้อตกลงเหล่านี้ประสบความ ‘ล้มเหลว’ เนื่องจากทั้งสองฝ่ายกล่าวหากันว่าละเมิดข้อตกลงซ้ำๆ โดยรัสเซียปฏิเสธว่าไม่ได้เป็นคู่กรณีโดยตรง จึงไม่ยอมปฏิบัติตามข้อกำหนด ขณะที่ยูเครนเองก็รู้สึกว่า ข้อตกลงเหล่านี้บีบบังคับให้ยอมรับอิทธิพลของรัสเซียในดอนบาส จนทำให้สถานการณ์ความสัมพันธ์โดยรวมระหว่างรัสเซีย-ยูเครนตึงเครียดยิ่งขึ้น📍 2022: สงครามรัสเซีย- ยูเครนเปิดฉากความสัมพันธ์เดินทางมาถึงจุดแตกหัก หลังช่วงต้นปี 2024รัสเซียส่งทหารราว 2 แสนคนประชิดพรมแดนยูเครน ก่อนที่ วลาดิเมียร์ ปูติน ประธานาธิบดีรัสเซียจะ ประกาศ ‘ปฏิบัติการพิเศษทางทหาร’ ในยูเครน เมื่อวันที่ 24 กุมภาพันธ์ โดยอ้างว่าเพื่อล้าง ‘นาซียูเครน’ และปกป้องประชากรที่พูดภาษารัสเซียรัสเซียพยายามเข้ายึดกรุงเคียฟ แต่ล้มเหลวเนื่องจากการต้านทานของยูเครนและการสนับสนุนอาวุธจากบรรดาพันธมิตรตะวันตก ก่อนที่รัสเซียจะถอนกำลังจากเคียฟ และมุ่งโจมตีภาคตะวันออกแทน พร้อมทั้งจัดการลงประชามติและประกาศผนวก 4 แคว้นของยูเครน (โดเนตสก์ ลูฮันสก์ ซาปอริซเซีย และเคอร์ซอน) เข้าเป็นส่วนหนึ่งของรัสเซีย ท่ามกลางกระแสต่อต้านจากประชาคมโลก📍 2023-2025: สงครามที่ยืดเยื้อและข้อถกเถียงในโลกตะวันตกยูเครนเปิดฉากปฏิบัติการโต้กลับ โดยได้รับการสนับสนุนจากพันธมิตรตะวันตก และ NATO แต่ไม่สามารถยึดคืนดินแดนกลับคืนมาได้มากเท่าที่คาดหวัง ทั้งสองฝ่ายต่างทุ่มทรัพยากรด้านการทหารในสงครามครั้งนี้ ส่งผลให้ขอบเขตความเสียหายจากสงครามยังคงขยายตัวอย่างต่อเนื่อง ท่ามกลางกระแสเรียกร้องให้ทั้งสองฝ่ายยุติสงครามครั้งนี้โดยเร็วหลังดำเนินมานานถึง 3 ปีเต็มยูเครนยังคงต้องการความช่วยเหลือและอาวุธเพิ่มเติมจากชาติตะวันตก ขณะที่รัสเซียก็มีการดึงทหารจากชาติพันธมิตรอย่างเกาหลีเหนือเข้ามาร่วมรบในสงครามยูเครน จุดเปลี่ยนที่สำคัญคือ การพลิกโฉมแนวทางการดำเนินนโยบายต่างประเทศของสหรัฐอเมริกา ภายใต้การนำของ โดนัลด์ ทรัมป์ ที่พยายามเดินหน้าแก้ไขความขัดแย้งนี้กับรัสเซีย โดยที่ไม่เปิดพื้นที่ให้กับบรรดาชาติยุโรป รวมถึงยูเครน บนโต๊ะเจรจา ประกอบกับการถดถอยของยุโรป และความเห็นที่ไม่ตรงกันเกี่ยวกับการช่วยเหลือยูเครน📍 เงื่อนไขสำคัญของยูเครนและรัสเซียยูเครนต้องการให้รัสเซียเคารพอำนาจอธิปไตยของยูเครนและคืนดินแดนทั้งหมดที่รัสเซียยึดครองไป พร้อมถอนกำลังทหารทั้งหมดออกจากทุกดินแดน รวมถึงไครเมียที่ถูกรัสเซียผนวกรวมไปเมื่อปี 2014ยูเครนต้องการเข้าร่วม NATO และ EU เพื่อรับหลักประกันด้านความมั่นคงว่า ยูเครนจะได้รับการช่วยเหลือและปกป้อง หากยูเครนถูกรุกรานอีกในอนาคต ซึ่งหลายฝ่ายมองว่า เงื่อนไขที่ยูเครนจะเข้าเป็นสมาชิก NATO นั้นเป็นไปได้ยากมาก เพราะจะยิ่งทำให้สถานการณ์ตึงเครียดขึ้น โดยรัสเซียระบุว่า การกระทำดังกล่าวจะเป็นการละเมิดผลประโยชน์และอธิปไตยของรัสเซียอย่างร้ายแรง ซึ่งเป็นสิ่งที่ยอมรับไม่ได้ยูเครนยังเรียกร้องให้รัสเซียแสดงความรับผิดชอบ พร้อมชดใช้ค่าเสียหายที่เกิดขึ้นจากสงครามขณะที่ฟากฝั่งของรัสเซียระบุว่ายูเครนต้องไม่เข้าร่วม NATO เนื่องจากรัสเซียมองว่ายูเครนเป็น ‘เขตกันชน’ หากเข้าร่วม NATO จะเป็นภัยต่อความมั่นคงของรัสเซียรัสเซียต้องการให้ประชาคมโลกยอมรับการผนวกไครเมีย และดินแดนอื่นๆ ในภาคตะวันออกของยูเครนว่าเป็นส่วนหนึ่งของรัสเซียรัสเซียต้องการลดอิทธิพลของสหรัฐฯ และชาติตะวันตกในยุโรปตะวันออกซึ่งเคยเป็นเขตอำนาจอิทธิพลของรัสเซีย ตั้งแต่เมื่อครั้งอดีต📍 อนาคตของสงครามจะจบลงอย่างไรทรัมป์และรัฐบาลสหรัฐฯ เดินหน้าผลักดันกระบวนการเจรจากับรัสเซีย โดยที่กันไม่ให้ยุโรปและยูเครนร่วมโต๊ะเจรจา ท่ามกลางความกังวลว่า ยูเครนจะถูกบีบให้ต้องยอมรับข้อตกลงของมหาอำนาจโดยที่ตนไม่มีสิทธิออกความเห็น ทั้งยังสะท้อนถึงความสัมพันธ์ที่เปลี่ยนแปลงไประหว่างสหรัฐฯ และยุโรปที่มีบทบาทสำคัญใน NATO อีกด้วยนอกจากนี้ความสัมพันธ์ระหว่างสหรัฐฯ-ยูเครนเดินทางมาถึงจุดตัดสำคัญ หลังทั้งสองประเทศปิดดีลเจรจาเรื่องแร่หายากไม่สำเร็จ มิหนำซ้ำ โวโลดิเมียร์ เซเลนสกี ประธานาธิบดียูเครนยังถูกทรัมป์ตำหนิต่อหน้าสื่อมวลชน ทำให้การพบปะกันของทั้งสองผู้นำจบลงด้วยความตึงเครียด บรรดาผู้นำยุโรปต้องออกมาแสดงจุดยืนสนับสนุนยูเครนอย่างเร่งด่วน โดยมีสหราชอาณาจักร และฝรั่งเศสเป็นแรงหนุนสำคัญในการร่างแผนเจรจาสันติภาพยูเครน ซึ่งจะผลักดันการหยุดยิงเบื้องต้น รวมถึงภารกิจรักษาสันติภาพและสนับสนุนทางการเงินเพิ่มเติมแก่ยูเครน พร้อมตั้งเป้าจะเสนอแผนการนี้ให้ทรัมป์พิจารณา เพื่อขอแรงสนับสนุนจากสหรัฐฯดร.อดุลย์ กำไลทองนักวิชาการอิสระและผู้เชี่ยวชาญรัสเซียศึกษา ระบุว่า ทรัมป์เป็นนักธุรกิจหัวการค้า คำนึงถึงผลประโยชน์ของสหรัฐฯ เป็นสำคัญตามนโยบาย America First จึงอาจทำให้สหรัฐฯ ไม่ได้มองเรื่องของสันติภาพหรือความมั่นคงของยูเครนเป็นหลัก นอกจากนี้การที่ทรัมป์ตำหนิเซเลนสกีต่อหน้าสื่อมวลชนนั้นเป็น ‘การดิสเครดิต’ ผู้นำยูเครนอย่างรุนแรง ทำให้เซเลนสกีหมดความชอบธรรมที่จะต่อรองกับสหรัฐฯสิ่งนี้อาจสะท้อนถึงสัญญาณที่สหรัฐฯ ต้องการเปลี่ยนตัวผู้นำยูเครน ซึ่งมักจะเกิดขึ้นบ่อยครั้ง เมื่อมหาอำนาจไม่สามารถสั่งการผู้นำประเทศที่ตนสามารถควบคุมได้ก็มักจะทำการเปลี่ยนผู้นำผ่านวิธีการหลายรูปแบบ เช่น การสนับสนุนการก่อรัฐประหาร (เหมือนที่เกิดขึ้นในอัฟกานิสถานและลิเบีย) หรือทำให้เกิดการลงประชามติและเปิดทางไปสู่การเลือกตั้งประธานาธิบดีคนใหม่ส่วนประเด็นที่ว่า สหรัฐฯ และรัสเซียจะยอมรับแผนสันติภาพของยุโรปมากน้อยแค่ไหน ดร.อดุลย์ มองว่า ตอนนี้รัสเซียไม่ได้สนใจยุโรปแล้ว เมื่อข้อเจรจาเบื้องลึกเบื้องหลังระหว่างทรัมป์และปูตินจบลงแล้ว ทั้งสหรัฐฯ และรัสเซียต่างรู้ดีว่าธงสำคัญของการเจรจานี้อยู่ตรงไหน ข้อเสนอของยุโรปเป็นเพียงความพยายามในการหาทางต่อรอง เพื่อให้ได้อะไรกลับมาเท่านั้น ท้ายที่สุดทรัมป์อาจไม่ยอมรับร่างแผนการสันติภาพของยุโรปทั้งหมด เพราะทรัมป์รู้ดีว่า จะยอมรับข้อเสนอทั้งหมดไม่ได้เพราะปูตินไม่ยอม อีกทั้งการลากยาวของสงครามก็ไม่ได้ก่อให้เกิดประโยชน์อะไรกับสหรัฐฯดร.อดุลย์ เชื่อว่า แผนสันติภาพของยุโรป ‘น่าจะไปได้แค่ครึ่งทางเท่านั้น’ โดยสงครามรัสเซีย–ยูเครนน่าจะจบลงที่ว่ายูเครนจะต้องเสียพื้นที่ในส่วนที่เสียไปแล้ว แต่ก็มีหลักประกันว่ารัสเซียจะไม่สามารถเข้ามาได้อีกหลังสหรัฐฯ หรือยุโรปให้หลักประกันความมั่นคงไว้ซึ่งเป็นสิ่งที่ทรัมป์น่าจะทำให้ได้ และปูตินก็น่าจะพอรับได้อย่างไรก็ตาม ในอนาคตก็ไม่สามารถยืนยันได้ เนื่องจากมีตัวแปรอยู่ 2 ประการ นั่นคือการเปลี่ยนแปลงผู้นำสหรัฐฯ ในอนาคตการก้าวขึ้นมาของผู้นำสหรัฐฯ จากพรรคเดโมแครตที่โปรตะวันตกซึ่งอาจเพิ่มความมั่นใจและความกล้าหาญให้กับพันธมิตรชาติยุโรปเข้าไปตั้งฐานทัพหรือขยายเขตอิทธิพลในยูเครน เอสโตเนีย ลิทัวเนีย และลัตเวีย (ซึ่งเป็นเขตอิทธิพลของรัสเซีย) ทำให้รัสเซียอาจใช้จุดนี้เป็นข้ออ้างในการขยายดินแดนเพื่อสกัดกั้นการขยายเขตอิทธิพลตะวันตก โดยเฉพาะกรณีที่ NATO ไม่ปฏิบัติตามคำมั่นสัญญาและขยายอิทธิพลอย่างต่อเนื่องในปี 1997ดร.อดุลย์ กล่าวทิ้งท้ายถึงประเด็นที่เกี่ยวข้องกับระเบียบโลกใหม่ในสงครามรัสเซีย-ยูเครนว่า หากสงครามครั้งนี้จบลงด้วยการเจรจาสันติภาพ รัสเซียจะได้รับการยกสถานะให้เป็นมหาอำนาจที่ใกล้เคียงกับสหรัฐฯ พร้อมให้จับตาวันที่ 9พฤษภาคม ซึ่งเป็นวันแห่งชัยชนะ(Victory Day)ที่รัสเซียเฉลิมฉลองชัยชนะของสงครามโลกครั้งที่สอง หากทรัมป์ตอบตกลงเข้าร่วมและไม่มีอะไรเปลี่ยนแปลง เราอาจได้เห็นภาพ ‘BIG4’ หรือผู้นำ 4 ประเทศมหาอำนาจอย่างสหรัฐฯ รัสเซีย จีนและอินเดียอยู่ร่วมเฟรมเดียวกัน ซึ่งเป็นเรื่องยากมากที่ผู้นำทั้ง 4 ประเทศ โดยเฉพาะผู้นำสหรัฐฯ จะอยู่บนแผ่นดินของประเทศที่เป็นคู่ขัดแย้งของสหรัฐฯมาโดยตลอดแฟ้มภาพ:Reuters, Shutterstockอ้างอิง:https://www.history.com/news/ukrainian-famine-stalinhttps://www.britannica.com/place/Ukraine/The-Maidan-protest-movementhttps://kyivindependent.com/euro-maidan-revolution/https://www.bbc.com/news/articles/cn04551n6wpohttps://edition.cnn.com/2025/03/02/europe/ukraine-russia-zelensky-starmer-summit-intl/index.htmlhttps://www.theguardian.com/world/2025/mar/02/keir-starmer-europe-crossroads-history-must-support-ukrainehttps://www.reuters.com/world/chinas-xi-accepts-invitation-attend-moscows-victory-day-may-tass-reports-2025-02-10/",https://thestandard.co/russia-ukraine-conflict-roots-analysis/
โฆษกสถานทูตจีนประจำประเทศไทยชี้แจง ไทยส่งตัวชาวจีนกลับประเทศเป็นไปตามกฎหมาย,2 มีนาคม 2025,"โฆษกสถานเอกอัครราชทูตจีนประจำประเทศไทย เผยแพร่รายละเอียดเกี่ยวกับกรณีที่ประเทศไทยส่งตัวชาวจีน 40 คนกลับประเทศจีน ซึ่งมีการสอบถามเข้ามามากมายจากผู้สื่อข่าว โดยมีหลายคำถามที่สถานทูตรวบรวมมาชี้แจงกับคำถามว่า มีหลายประเทศและองค์กรระหว่างประเทศบางแห่งระบุว่า การที่ไทยส่งตัวชาวจีนที่ลักลอบเข้าเมืองโดยผิดกฎหมายจำนวน 40 คนกลับประเทศจีน ถือเป็นการละเมิดกฎหมายระหว่างประเทศและอนุสัญญาระหว่างประเทศ ซึ่งโฆษกสถานทูตจีนยืนยันว่า ทางการไทยและจีนมีหลักฐานยืนยันได้ว่า คนจีนทั้ง 40 คนที่ถูกส่งตัวกลับครั้งนี้ไม่ใช่ผู้ลี้ภัย แต่เป็นผู้ที่ลักลอบเข้าเมืองโดยผิดกฎหมาย และรัฐบาลไทยได้ปฏิบัติตามคำขอของรัฐบาลจีน โดยเป็นความร่วมมือที่ยึดมั่นในแนวทางการบังคับใช้กฎหมายระหว่างประเทศ ว่าด้วยการปราบปรามผู้ลักลอบอพยพและเข้าเมืองผิดกฎหมายโฆษกระบุว่า ตามหลักมาตรฐานสากล ต่างเป็นที่ยอมรับกันว่า การลักลอบเข้าเมืองโดยผิดกฎหมาย คือ อาชญากรรมอย่างหนึ่ง ดังนั้น การส่งตัวผู้ลักลอบอพยพและเข้าเมืองโดยผิดกฎหมายกลับประเทศ จึงถือเป็นการบังคับใช้กฎหมายปกติของประเทศที่มีอำนาจอธิปไตย พร้อมกันนี้ยังได้ยกตัวอย่างว่า ในปีงบประมาณ 2567 มีประเทศใหญ่บางประเทศได้ดำเนินการส่งกลับผู้ลักลอบเข้าเมืองอย่างผิดกฎหมายไปยังประเทศต้นทางมากกว่า 270,000 คน“ดังนั้น การที่ประเทศซึ่งปฏิบัติโดยใช้หลักสากลเดียวกัน กลับกดดันให้องค์กรระหว่างประเทศ กล่าวโทษความร่วมมือในการปราบปรามผู้ลักลอบอพยพและเข้าเมืองโดยผิดกฎหมายของรัฐบาลจีนและไทย จึงนับเป็นการใช้สองมาตรฐาน (double standard) และละเมิดหลักการพื้นฐานของความสัมพันธ์ระหว่างประเทศและละเมิดอนุสัญญาต่างประเทศที่เกี่ยวข้อง ถือเป็นการแทรกแซงกิจการภายในของรัฐที่มีอำนาจอธิปไตยอย่างร้ายแรง ทั้งยังอาจนำไปสู่ปัญหาอาชญากรรมข้ามชาติได้อีกด้วย” ข้อความโดยสถานทูตจีนระบุอีกคำถามที่โฆษกสถานทูตจีนตอบคือ กรณีมีคำกล่าวอ้างของบางประเทศและกลุ่มบุคคลบางคน ที่ระบุว่า ผู้ที่ถูกส่งตัวกลับอาจถูกทรมานและถูกละเมิดสิทธิมนุษยชน เมื่อเดินทางถึงประเทศจีนนั้น โฆษกยืนยันว่า จีนยึดมั่นในหลักการปกครองด้วยกฎหมาย และมุ่งให้ความสำคัญอย่างเท่าเทียมกัน ทั้งด้านการปกป้องสิทธิมนุษยชนตามกฎหมาย และปราบปรามอาชญากรรม ในฐานะที่สาธารณรัฐประชาชนจีน เป็นประเทศแรกๆ ที่ลงนามและให้สัตยาบันในอนุสัญญาว่าด้วยการต่อต้านการทรมาน และการกระทำอื่นๆ ที่โหดร้าย ไร้มนุษยธรรม หรือที่ย่ำยีศักดิ์ศรี  หรือ Convention Against Torture and other Cruel, Inhuman or Degrading Treatment or Punishment (เมื่อ พ.ศ. 2529 และ พ.ศ. 2531 ตามลำดับ) จีนจึงปฏิบัติตามพันธกรณีภายใต้อนุสัญญาดังกล่าวด้วยความมุ่งมั่น มีกลไกการทำงานและการกำกับดูแลอย่างมีประสิทธิภาพ เข้มงวดและครอบคลุม ที่ผ่านมาแม้แต่ผู้ที่ฝ่าฝืนกฎหมายและก่ออาชญากรรม ก็ยังคงได้รับการคุ้มครองสิทธิตามกฎหมาย“ทางการจีน ทราบดีว่าหลายฝ่ายมีความกังวลและห่วงใยถึงสวัสดิภาพของคนจีนทั้ง 40 คน เมื่อเดินทางถึงมาตุภูมิ เราจึงขอยืนยันด้วยภาพปัจจุบันว่า บุคคลเหล่านี้ได้รับการดูแลให้กลับบ้านและรวมตัวกับครอบครัวเป็นที่เรียบร้อย จากนี้รัฐบาลท้องถิ่นจะทำงานร่วมกับครอบครัวของกลุ่มบุคคลดังกล่าว เพื่อสร้างโอกาสในการทำงาน และพัฒนาทักษะวิชาชีพตามความประสงค์ เพื่อช่วยให้พวกเขาเหล่านี้มีชีวิตได้ตามปกติโดยเร็วที่สุด หลังถูกคุมขังในประเทศไทยมานานกว่า 10 ปี”ส่วนข้อสงสัยกรณีสถานการณ์ในซินเจียงตั้งแต่อดีตถึงปัจจุบัน โฆษกสถานทูตจีนตอบว่า นับตั้งแต่คริสต์ทศวรรษ 1990 เกิดเหตุรุนแรงขึ้นในเขตปกครองตนเองซินเจียง พื้นที่ตะวันตกเฉียงเหนือของจีนอย่างต่อเนื่อง อันเป็นผลจากกลุ่มก่อการร้ายบางกลุ่ม เช่น  ขบวนการอิสลามเตอร์กิสถานตะวันออก (ETIM) ซึ่งได้รับการขึ้นบัญชีรายชื่อกลุ่มการก่อการร้ายจากองค์การสหประชาชาตินั้น ได้ขยายอิทธิพลเข้ามาในซินเจียง กลุ่มก่อการร้ายเหล่านี้ มักฉวยโอกาสสร้างสถานการณ์และก่อการร้ายในดินแดนซินเจียงอย่างต่อเนื่อง สร้างความเสียหายต่อชีวิตและทรัพย์สินของประชาชน นอกจากนี้ องค์กรต่อต้านจีนและกลุ่มกำลังก่อการร้ายในต่างประเทศบางแห่ง ยังปฏิบัติการหลอกลวงและชักชวนชาวท้องถิ่นให้ลักลอบหนีออกนอกประเทศ โดยใช้คาบสมุทรอินโดจีนเป็นช่องทางหลักในการส่งกำลังคนให้กับกลุ่มก่อการร้ายต่อต้านจีน“เพื่อแก้ปัญหาดังกล่าว รัฐบาลกลางจีนและรัฐบาลเขตปกครองตนเองซินเจียงอุยกูร์ นำชาวชนเผ่าต่างๆ ของท้องถิ่น ต่อสู้กับกองกำลังกลุ่มก่อการร้าย จนประสบผลสำเร็จในที่สุด ซินเจียงไม่เคยเกิดเหตุก่อการร้ายขึ้นอีกเลย นับตั้งแต่ปลายปีค.ศ.2016 เป็นต้นมา ขณะที่รัฐบาลจีนและรัฐบาลท้องถิ่นร่วมกันส่งเสริมการพัฒนาเศรษฐกิจ สังคมและการศึกษา อย่างจริงจัง ส่งผลให้ประชาชนในท้องถิ่นมีคุณภาพชีวิตที่ดีขึ้น ดังจะเห็นได้ว่า ปัจจุบัน รายได้ต่อหัวต่อปีของประชาชนในซินเจียงเพิ่มขึ้นถึง 6.7% เมื่อเทียบกับปี 2567 ชนเผ่าต่างๆ ได้อยู่ร่วมกันอย่างปรองดอง และประชาชนใช้ชีวิตและทำงานด้วยความสงบสุข”“ประเทศบางประเทศและกลุ่มกำลังต่อต้านจีนระหว่างประเทศแกล้งทำเป็นมองไม่เห็นความจริงที่ดีงามในซินเจียง สร้างและเผยแพร่ข่าวลือเกี่ยวกับซินเจียง บิดเบือนและใส่ร้ายโดยเจตนา รวมทั้งกำหนดมาตรการคว่ำบาตรอย่างรุนแรงต่อบริษัทและผลิตภัณฑ์ของซินเจียง ซึ่งมุ่งประสงค์ที่จะทำลายเสถียรภาพของซินเจียงและยับยั้งการพัฒนาของจีนโดยใช้ข้ออ้างสิทธิมนุษยชนและศาสนาที่ไม่เป็นจริงทั้งสิ้น ทั้งนี้ เป็นการละเมิดต่อประชาชนชาวจีนและเป็นการหลอกลวงโลก และจะถูกปฏิเสธและต่อต้านจากชาวโลกในที่สุด” สถานทูตจีนระบุในโพสต์ที่เผยแพร่ผ่านทางโซเชียลมีเดียคำถามข้อสุดท้ายเกี่ยวกับอนาคตรัฐบาลจีนว่าจะอนุญาตให้ฝ่ายไทย เดินทางไปเยี่ยมบุคคลที่ถูกส่งตัวกลับเพื่อติดตามชีวิตความเป็นอยู่หรือไม่นั้น โฆษกตอบว่า ในการส่งตัว 40 ชาวจีนกลับไปยังซินเจียงครั้งนี้ มีผู้แทนระดับสูงจากทางการไทยได้รับเชิญให้เดินทางไปซินเจียงของจีนเพื่อเป็นสักขีพยาน รวมทั้งได้ไปสังเกตการณ์ เยี่ยมเยียนถึงบ้านของผู้ที่ถูกส่งตัวกลับ ตามที่ปรากฏในภาพถ่ายและวิดีโอ ดังนั้น ในอนาคตฝ่ายจีนจึงยินดีอย่างยิ่งที่จะขอเชิญเจ้าหน้าที่ไทย ให้ไปติดตามและตรวจสอบความเป็นอยู่ของกลุ่มคนดังกล่าว เพื่อติดตามชีวิตความเป็นอยู่ที่เป็นจริงของพวกเขาในวันต่อไปสถานทูตระบุต่อว่า เมื่อปีที่แล้ว ซีรีส์จีนเรื่อง สู่แดนฝัน อาเล่อไท่ ได้รับความนิยมอย่างมากในไทย เพื่อนชาวไทยจำนวนมากได้แสดงความสนใจและอยากเดินทางไปเยือนซินเจียง ประตูของซินเจียงเปิดกว้างต่อชาวโลกตลอดเวลา โดยปีที่แล้วมีนักท่องเที่ยวจากที่ต่างๆ มากกว่า 300 ล้านคนเดินทางมาเยือน จีนยินดีต้อนรับบุคคลจากทุกประเทศที่ไม่มีอคติมาเยี่ยมชม เพื่อสัมผัสกับความสวยงามของธรรมชาติ ความสงบสุขของสังคม ความเจริญรุ่งเรืองทางเศรษฐกิจ ความสามัคคีปรองดองระหว่างชนเผ่าต่างๆ และเสรีภาพทางศาสนาในซินเจียง รวมถึงการพัฒนาที่ยั่งยืนและความเป็นอยู่ที่มีความสุขของประชาชนซินเจียงอ้างอิง:https://www.facebook.com/ChineseEmbassyinBangkok/posts/pfbid0nNwPdSYAJxT8yzJXdEa9Pd8FFy3Bd4mZ6ky7YDUtmSXkt2dBWYW2gabJp9ukB26zl?rdid=AJRJZXdIzvSXWXQX#",https://thestandard.co/chinese-embassy-thailand-repatriation-clarification/
โซเชียลมีเดียจีนมองการปะทะ ทรัมป์-เซเลนสกี เหมือน ‘ละครการเมือง’,1 มีนาคม 2025,การปะทะกันอย่างดุเดือดระหว่างโดนัลด์ ทรัมป์ ประธานาธิบดีสหรัฐฯ และ โวโลดิเมียร์ เซเลนสกี ประธานาธิบดียูเครน ภายในทำเนียบขาว ก่อนที่จะจบลงแบบไร้ซึ่งข้อตกลงแร่หายากตามที่ได้คุยกันไว้วินาทีการปะทะคำต่อคำของทั้งทรัมป์และเซเลนสกี กลายเป็นประเด็นร้อนที่ได้รับความสนใจจากทั่วโลก โดยเฉพาะในจีน มีการวิเคราะห์ Big Data จาก Weibo AI สะท้อนมุมมองที่หลากหลายของชาวเน็ตว่าไม่ต่างจาก “ละครการเมือง” ที่สะท้อนถึงความไม่มั่นคงภายในสหรัฐฯ และการเปลี่ยนแปลงเชิงภูมิรัฐศาสตร์โซเชียลมีเดียจีนมองการปะทะของทรัมป์-เซเลนสกีอย่างไร?การวิเคราะห์ Big Data ของ Weibo AI ชี้ให้เห็นว่า ประชาชนจีนต่างมองเหตุการณ์นี้หลายมิติ ตั้งแต่การวิพากษ์วิจารณ์ความขัดแย้งทางการเมือง ไปจนถึงการมองว่าเป็น “ละครการเมือง” ที่สะท้อนถึงความอ่อนแอของรัฐบาลสหรัฐฯFacebook Page อ้ายจง อธิบายว่าความขัดแย้งระหว่างสหรัฐฯ และยูเครนถูกมองว่าเป็นสัญญาณของความไม่ลงรอยเชิงลึก โดยเฉพาะในประเด็น “การหยุดยิง” และ “ข้อตกลงแร่หายาก” ซึ่งกลายเป็นจุดเปราะบางในความสัมพันธ์ของทั้งสองประเทศ ท่าทีที่แข็งกร้าวของทรัมป์และความดื้อรั้นของเซเลนสกีทำให้เกิดความไม่มั่นใจว่าความสัมพันธ์นี้จะยืนยาวได้เพียงใดด้านชาวเน็ตจีน มีการติดแฮชแท็ก “白宫斗争” (ความขัดแย้งในทำเนียบขาว) ซึ่งสะท้อนถึงความเห็นว่าความขัดแย้งครั้งนี้เป็นตัวอย่างหนึ่งของการเมืองอเมริกันที่เต็มไปด้วยความแตกแยก ขณะที่บางความเห็นมองว่าสหรัฐฯ ยังคงยึดมั่นในหลักการ “America First” ซึ่งหมายความว่า ไม่ว่าสถานการณ์จะลำบากเพียงใด สหรัฐฯ จะหาทางรักษาความเป็นผู้นำไว้เสมอข้อตกลงแร่หายากล่ม จีนได้เปรียบหรือไม่?คำถามสำคัญคือความขัดแย้งในครั้งนี้ของทรัมป์และเซเลนสกีจนเป็นเหตุทำให้ข้อตกลงแร่หายากต้องล่มไป จะเป็นประโยชน์มากขึ้นกับจีนหรือไม่ เนื่องจากสหรัฐฯ นั้นพึ่งพาแร่หายากเหล่านี้จากจีนเป็นส่วนใหญ่ อีกทั้งการพยายามทำข้อตกลงขอสิทธิ์เข้าถึงแร่หายากในยูเครนของทรัมป์ ก็เพื่อเป็นการลดการพึ่งพาจีนอาจารย์ภากร กัทชลี อาจารย์ประจำภาควิชาการตลาด คณะบริหารธุรกิจ มหาวิทยาลัยเชียงใหม่มองว่า แม้ข้อตกลงแร่หายากระหว่างสหรัฐฯ และยูเครนจะล่มลง ซึ่งในเชิงทฤษฎีอาจทำให้จีนมีอำนาจต่อรองเพิ่มขึ้น เนื่องจากสหรัฐฯ พึ่งพาการนำเข้าจากจีนในบางส่วน แต่ในระยะยาว อาจารย์ภากรมองว่า สหรัฐฯ จะหาทางกลับมาเจรจากับยูเครนหรือแหล่งทรัพยากรอื่นๆ ให้สำเร็จอาจารย์เน้นย้ำว่า America First ยังคงอยู่ใน DNA ของรัฐบาลสหรัฐฯ ชุดนี้และชี้ว่าข้อตกลงที่ล่มไปในเวลานี้ไม่ได้ทำให้จีนได้เปรียบอย่างชัดเจน เพราะสหรัฐฯ จะไม่ยอมปล่อยให้ตนเองตกอยู่ในฐานะที่เสียเปรียบต่อจีนในระยะยาวสิ่งที่จีนอาจได้รับประโยชน์คือ “อำนาจต่อรอง” ที่เพิ่มขึ้นในระยะสั้น ซึ่งจีนสามารถใช้สถานการณ์นี้เป็นแต้มต่อในการเจรจากับทั้งสหรัฐฯ และสหภาพยุโรป โดยในช่วงที่ผ่านมา จีนเดินหน้ารุกคืบสร้างความสัมพันธ์กับรัสเซียอย่างต่อเนื่อง เพื่อคานอำนาจสหรัฐฯ โดยใช้โอกาสความไม่ลงรอยระหว่างทรัมป์และเซเลนสกีเป็นแต้มต่อในการเจรจาทางการเมืองขณะที่ในเวทีโลก จีนยังแสดงบทบาท “ผู้ประสานสันติภาพ” ผ่านเวทีระหว่างประเทศ และยังเดินหน้ากระชับสัมพันธ์กับสหภาพยุโรปผ่านการประชุมรัฐมนตรีต่างประเทศ G20 ทั้งหมดนี้จึงแสดงให้เห็นถึงความพยายามของจีนในการเสริมสร้างความแข็งแกร่งเชิงยุทธศาสตร์ และพยายามรักษาความสัมพันธ์ที่แน่นแฟ้นกับประเทศในยุโรปด้วยอ้างอิง:https://www.facebook.com/aizhongchina/posts/pfbid02DMif3ZaAPJdAojWQVQbhmyFVjxB25Bqgm7TXxqhH7a4LpmMPxGgMzKGg4rRiRpYYl?__cft__[0]=AZUhnrNrqySkDTrdUnlTxjvHORjWIp4y5F-OQwlVDyOmGHIhApAwOU4qgLYamf836gIlAhlwZZ9yvm6_VqPdeIAeKtmT1cHA9b7ZRJjpI8xms49N6XNczRDQFu_pgwN9MzII4Zzmf2zAQEYDfwI-db9pF_sXBguX-o19ZfQyApWmBw&__tn__=%2CO%2CP-Rhttps://www.bbc.com/news/articles/c2erwgwy8vgo,https://thestandard.co/china-social-media-trump/
สถานทูตสหรัฐฯ เตือนชาวอเมริกันในไทย ระวังสถานที่ผู้คนพลุกพล่าน หวั่นอันตรายหลังไทยส่งอุยกูร์กลับจีน,28 กุมภาพันธ์ 2025,สถานเอกอัครราชทูตสหรัฐอเมริกาประจำประเทศไทย โพสต์ข้อความผ่านโซเชียลมีเดีย ประกาศเตือนพลเมืองชาวอเมริกันที่อยู่ในพื้นที่ต่างๆ ทั่วประเทศไทย ให้เพิ่มความระมัดระวังโดยเฉพาะในสถานที่ท่องเที่ยวที่มีผู้คนพลุกพล่าน เนื่องจากอาจมีความเสี่ยงที่เพิ่มขึ้นโดยอ้างถึงกรณีที่รัฐบาลไทยได้ส่งตัวชาวอุยกูร์จำนวน 45 คนกลับประเทศจีนวานนี้ (27 กุมภาพันธ์) และชี้ถึงการเนรเทศที่คล้ายคลึงกันว่าเคยกระตุ้นให้เกิดการโจมตีตอบโต้อย่างรุนแรงมาแล้ว โดยเฉพาะในปี 2015 หลังจากการเนรเทศชาวอุยกูร์ออกจากประเทศไทย เกิดเหตุลอบวางระเบิดศาลพระพรหมเอราวัณในกรุงเทพฯ จนส่งผลให้มีผู้เสียชีวิต 20 รายและบาดเจ็บอีก 125 รายข้อความในประกาศเตือนระบุว่าแจ้งเตือนความปลอดภัยในทุกพื้นที่ของประเทศไทยเมื่อวันที่ 27 กุมภาพันธ์ 2025 รัฐบาลไทยได้ส่งตัวชาวอุยกูร์จำนวน 45 คนกลับประเทศจีน การเนรเทศที่คล้ายคลึงกันนี้เคยกระตุ้นให้เกิดการโจมตีตอบโต้อย่างรุนแรงมาแล้ว โดยเฉพาะอย่างยิ่ง หลังจากการเนรเทศชาวอุยกูร์ออกจากประเทศไทยในปี 2015 เกิดเหตุระเบิดที่ศาลพระพรหมเอราวัณในกรุงเทพฯ ส่งผลให้มีผู้เสียชีวิต 20 คน และบาดเจ็บอีก 125 คน เนื่องจากศาลแห่งนี้มีนักท่องเที่ยวจากจีนเดินทางมาเยี่ยมชมเป็นจำนวนมากคณะผู้แทนสหรัฐฯ ประจำประเทศไทยแนะนำให้พลเมืองสหรัฐฯเพิ่มความระมัดระวังและเฝ้าระวัง โดยเฉพาะในสถานที่ที่มีผู้คนพลุกพล่านซึ่งนักท่องเที่ยวนิยมไป เนื่องจากอาจมีความเสี่ยงเพิ่มขึ้นทบทวนแผนความปลอดภัยส่วนบุคคลปฏิบัติตามคำแนะนำของหน่วยงานในท้องถิ่นอ้างอิง:facebook.com/usembassybkk,https://thestandard.co/us-embassy-thailand-security-warning/
รู้จัก โกลด์การ์ด ของทรัมป์ ชาวต่างชาติผู้ซื้อบัตรจะได้รับสิทธิอะไรบ้าง,27 กุมภาพันธ์ 2025,"โดนัลด์ ทรัมป์ ประธานาธิบดีสหรัฐอเมริกา เสนอแผนขายวีซ่า ‘บัตรทอง’ หรือ ‘โกลด์การ์ด’ (Gold Card) ในราคาใบละ 5 ล้านดอลลาร์สหรัฐ (ราว 170 ล้านบาท) เพื่อให้ชาวต่างชาติที่มีฐานะร่ำรวยสามารถพำนักถาวรในสหรัฐฯ และเป็นหนทางสู่การเป็นพลเมืองอเมริกันได้ โดยมีลักษณะคล้ายคลึงกับ ‘กรีนการ์ด’ (Green Card) ในโปรแกรม EB-5 ของรัฐบาลสหรัฐฯ แต่มีราคาสูงกว่ามากโดยทั่วไปแล้ววิธีการได้รับกรีนการ์ดอาจมาจากหลายช่องทาง เช่น ได้จากการทำงาน มีครอบครัวที่อาศัยอยู่ในสหรัฐฯ หรือลงทุนในโปรแกรม EB-5 เป็นจำนวนเงินไม่ต่ำกว่า 1 ล้านดอลลาร์สหรัฐฯ และสร้างงานฟูลไทม์ได้อย่างน้อย 10 ตำแหน่ง เป็นต้น ขณะที่โกลด์การ์ดได้มาจากการซื้อเท่านั้นเบื้องต้นเกณฑ์ในการคัดกรอง ข้อยกเว้น และจำนวนโควตาผู้ซื้อโกลด์การ์ดในแต่ละปียังไม่แน่ชัด ขณะที่สหรัฐฯ จะจัดสรรวีซ่า EB-5 นี้ราว 10,000 วีซ่าต่อปี ซึ่งมีแนวโน้มสูงมากว่า EB-5 จะถูกแทนที่ด้วยวีซ่าบัตรทองของทรัมป์ เพื่อดึงดูดแหล่งทุนและเพิ่มรายได้เข้าประเทศอัปเดตและเผยแพร่ล่าสุด: 27 กุมภาพันธ์ 2025ภาพประกอบ:นิสากร ฤทธาภัยอ้างอิง:https://www.bbc.com/news/articles/cq5zgvdz2z0ohttps://www.reuters.com/world/us/trump-end-eb-5-immigrant-investor-visa-program-2025-02-25/https://edition.cnn.com/2025/02/25/politics/us-gold-card-foreigners-trump/index.html",https://thestandard.co/trump-gold-card-info/
ชมคลิป: แร่ Rare Earth คืออะไร ทำไมทรัมป์อยากได้? l NEWS DIGEST #122,26 กุมภาพันธ์ 2025,สงครามรัสเซีย-ยูเครนดำเนินมา 3 ปีแล้ว เราทราบกันดีว่าสหรัฐฯ กลายเป็นผู้สนับสนุนหลักในการช่วยเหลือยูเครนทั้งด้านงบประมาณและอาวุธสงคราม แต่เมื่อ โดนัลด์ ทรัมป์ หวนคืนสู่ทำเนียบขาว เขาประกาศชัดเจนว่าสหรัฐฯ ต้องได้รับผลตอบแทนจากเงินหลายแสนล้านดอลลาร์ที่ถูกใช้ไปในการช่วยเหลือล่าสุดทรัมป์ผลักดันข้อตกลงให้ยูเครนมอบสิทธิ์ในการเข้าถึงแร่แรร์เอิร์ธ (Rare Earth Minerals) หรือว่าแร่หายากซึ่งเป็นทรัพยากรสำคัญต่อเทคโนโลยีและอุตสาหกรรมพลังงานสะอาด เพื่อเป็นการตอบแทนสำหรับความช่วยเหลือทางทหารและเศรษฐกิจของสหรัฐฯข้อตกลงนี้มีความหมายอย่างไรต่ออนาคตของยูเครน และเหตุใดแร่ Rare Earth จึงมีความสำคัญต่อเวทีโลก ติดตามทั้งหมดนี้ใน News Digest,https://thestandard.co/news-digest-26022025/
ระเบียบโลกเปลี่ยน? สหรัฐฯ จับมือรัสเซีย-เกาหลีเหนือ โหวตค้านมติประณามสงครามรุกรานยูเครน,25 กุมภาพันธ์ 2025,สหรัฐฯ ร่วมกับรัสเซีย เกาหลีเหนือ เบลารุส อิสราเอล และอีก 14 ประเทศ โหวตคัดค้านมติของสมัชชาใหญ่แห่งสหประชาชาติ ในการประณามการกระทำของรัสเซียที่ก่อสงครามรุกรานยูเครน เนื่องในวันครบรอบ 3 ปีของสงครามวานนี้ (24 กุมภาพันธ์)โดยมติดังกล่าวซึ่งร่างโดยยุโรปผ่านการรับรองด้วยคะแนนเสียงเห็นชอบ 93 เสียง รวมถึงไทยที่โหวตสนับสนุน ในขณะที่ 65 ประเทศงดออกเสียงส่วนหนึ่งของเนื้อหามติดังกล่าวแสดงความกังวลต่อการรุกรานยูเครนโดยรัสเซียที่ยังคงดำเนินต่อไปเป็นเวลา 3 ปี และยังคงส่งผลกระทบร้ายแรงและยาวนาน ไม่เพียงแต่ต่อยูเครน แต่ยังรวมถึงภูมิภาคอื่นๆ และเสถียรภาพของโลกพร้อมกันนี้ยังเรียกร้องให้มีการลดระดับความตึงเครียดและยุติการสู้รบโดยเร็ว รวมถึงยุติการทำสงครามกับยูเครนอย่างสันติ ในขณะที่เรียกร้องให้รัสเซีย “ถอนกำลังทหารทั้งหมดออกจากดินแดนยูเครนภายในพรมแดนที่ได้รับการยอมรับในระดับสากลทันทีโดยไม่มีเงื่อนไข”ท่าทีดังกล่าวของสหรัฐฯ ที่โหวตในทิศทางเดียวกับรัสเซีย ถือเป็นการเปลี่ยนแปลงครั้งสำคัญต่อจุดยืนและนโยบายที่มีมายาวนานหลายปี และสะท้อนบรรยากาศตึงเครียดในความสัมพันธ์ระหว่างสหรัฐฯ ​และยุโรปที่เพิ่มมากขึ้น หลังจากที่รัฐบาลสหรัฐฯ ภายใต้การนำของประธานาธิบดี โดนัลด์ ทรัมป์ เดินหน้าความพยายามเจรจาสันติภาพกับรัสเซียเพื่อยุติสงครามในยูเครน ท่ามกลางข้อกังวลจากยูเครนและชาติยุโรปที่ยังไม่ได้เข้าร่วมโต๊ะเจรจานอกจากนี้ในการประชุมคณะมนตรีความมั่นคงแห่งสหประชาชาติ (UNSC)สหรัฐฯ และรัสเซีย ยังโหวตสนับสนุนอีกมติที่ร่างโดยสหรัฐฯ เอง ซึ่งเรียกร้องให้ยุติความขัดแย้ง แต่ไม่มีการวิพากษ์วิจารณ์รัสเซียโดยเนื้อหาในมติดังกล่าว ซึ่งไม่มีการระบุถึงรัสเซียว่าเป็นผู้รุกรานหรือยอมรับบูรณภาพแห่งดินแดนของยูเครน ผ่านความเห็นชอบจากที่ประชุมสมัชชาใหญ่แห่งสหประชาชาติ แต่ไม่ได้รับการสนับสนุนจากสมาชิกสหภาพยุโรป 5 ประเทศ รวมถึงพันธมิตรสำคัญของสหรัฐฯ คือ สหราชอาณาจักรและฝรั่งเศส ที่งดออกเสียง หลังจากความพยายามแก้ไขถ้อยคำในมติดังกล่าวถูกรัสเซียใช้สิทธิ์ยับยั้งวาซิลี เนเบนเซีย เอกอัครราชทูตรัสเซียประจำสหประชาชาติ แสดงความชื่นชมร่างมติของสหรัฐฯ ที่สั้นเพียง 3 ย่อหน้า ว่าเป็นจุดเริ่มต้นของความพยายามในอนาคต เพื่อยุติความขัดแย้งอย่างสันติ“ข้อความที่เราให้ผ่านไม่ใช่ข้อความในอุดมคติ แต่โดยพื้นฐานแล้วเป็นความพยายามครั้งแรกในการให้คณะมนตรีความมั่นคงมีสิ่งที่สร้างสรรค์และมุ่งสู่อนาคต ซึ่งกำลังพูดถึงเส้นทางสู่สันติภาพ แทนที่จะทำลายความขัดแย้ง” เขากล่าวขณะที่ โดโรธี เชีย อุปทูตสหรัฐฯ เรียกการผ่านมติดังกล่าวว่าเป็นการดำเนินการครั้งแรกของคณะมนตรีความมั่นคงแห่งสหประชาชาติ เพื่อเรียกร้องให้ยุติความขัดแย้ง“มติฉบับนี้จะนำเราไปสู่เส้นทางแห่งสันติภาพ ถือเป็นก้าวแรก แต่เป็นก้าวที่สำคัญยิ่ง ซึ่งเราทุกคนควรภาคภูมิใจในตอนนี้ เพราะเราต้องใช้มันเพื่อสร้างอนาคตอันสงบสุขสำหรับยูเครน รัสเซีย และประชาคมโลก”โดยก่อนหน้านี้ สหรัฐฯ ยังได้นำเสนอร่างมตินี้ต่อที่ประชุมสมัชชาใหญ่แห่งสหประชาชาติ แต่ต้องมีการแก้ไขเพิ่มเติมเพื่อให้มีเนื้อหาที่สนับสนุนยูเครน ซึ่งทำให้สหรัฐฯ งดออกเสียง ก่อนที่มติดังกล่าวจะผ่านการรับรองอ้างอิง:https://www.bbc.com/news/articles/c7435pnle0gohttps://edition.cnn.com/2025/02/24/politics/us-joins-russia-ukraine-un-vote/index.htmlhttps://news.sky.com/story/europeans-win-in-un-clash-with-us-over-rival-resolutions-on-ukraine-war-13316417,https://thestandard.co/us-russia-vote-against-un-ukraine-war-resolution/
